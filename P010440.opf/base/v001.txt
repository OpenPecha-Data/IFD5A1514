༄༅།།བོད་ཀྱི་ནང་བསྟན་དཔེ་ཚོགས་ལྟེ་བ།།
Tibetan Buddhist Resource Center
Text Scan Input Form - Title Page
TBRC Volume Number
TBRC Work Number (W)
4976
19617
རྗེ་ལམ་རིམ་པ་ངག་དབང་ཕུན་ཚོགས་ཀྱི་གསུང་འབུམ།
Title
gsung 'bum/ngag dbang phun tshogs
Author
ངག་དབང་ཕུན་ཚོགས།
ngag dbang phun tshogs
Descriptor
Original Publication
Place
lan krulu
Publisher
kan su'u mi rigs dpe skrun khang
Date
1997
Total Volumes
Current Volume of Total)
Number of TBRC Introductory Pages
Number of Introductory Pages
Number of Text Pages
TBRC Scanning Information
10
545
scanned at m/s satluj infotech images, 63-f sujan singh park, new
delhi 110003, india for the tibetan buddhist resource center, 150 W
17th st., new york city, ny 10011, usa 2005



Rje Lam-rim-pa Nag-dban-phun-tshogs kyi geum bum,
LC Control Number: 98907515
Type of Material: Book (Print, Microform, Electronic, etc.)
Personal Name: Nag-dban-phun-tshogs, Dge-bses Lam-rim, 1922-
Main Title: Rje Lam-rim-pa Nag-dban-phun-tshogs kyi gsun 'bum.
Uniform Title: Works. 1997
Variant Title: Chinese colophon title: Lanrenba da shi wen ji
Cover Title: Rje Lam-rim-pa'i gsun 'bum
Edition Information: Par thens 1.
Published/Created: [Lanzhou) : Kan-su’u mi rigs dpe skrun khan, 1997.
Description: 4 v. ; 21 cm.
ISBN: 7542105345 (v. 1)
Summary: Collected works of Dge-bses Lam-rim Nag-dban-phun-tshogs on Buddhist
doctrines according to Dge-lugs-pa tradition.
Notes: In Tibetan.
Subjects: Dge-lugs-pa (Sect)--Doctrines.
LC Classification: BQ7550 .N365 1997
Overseas Acq. No.: Ch-Tib-98-907515; 04; 08-04
Repro./Stock No.: Library of Congress -- New Delhi Field Office RMBY78.60
Quality Code: Icode



་
འི
༡
རྗེt།
@e
རྒྱ
རྗེ་ལམ་རིམ་པའི་གསུང་འབུམ་
ཀན་སུའུ་མི་རིགས་དཔེ་སྐྲུན་ཁང་གིས་བསྐྲུན།
VU [ ཞུ/?



༄༅། །རྗེ་ལམ་རིམ་པ་ངག་དབང་ཕུན་ཚོགས་ཀྱི་
གསུང་འབུམ་བཞུགས་སོ། །
པོད་དང་པོ།
ཀན་སུའུ་མི་རིགས་དཔེ་སྐྲུན་ཁང་།



རྗེལམ་རིམ་པ་ངག་དབང་ཕུན་ཚོགས།



པོད་དང་པོའི་དཀར་ཆག
，
，
，
，
，
(298）
ལམ་རིམ་ཟིན་བྲིས་མཁས་པའི་ཡིད་འཕྲོག། •.. .
ལམ་རིམ་སྡོམ་ཚིག་ཚིག་རྐང་བཅུ་གཉིས་པ། ། ............….........(237)
ལམ་སྒྲོན་གྱི་འགྲེལ་བ་ཡིད་ཀྱི་སྟེགས་བུ། ..…..….................(238）
ལམ་གཙོའི་འགྲེལ་ཆུང་དུས་མུན་འཇོམས་པའི་ཉི་འོད། ...……….………..（282)
བློ་སྦྱོང་ཚིགས་བརྒྱད་མ་རྩ་འགྲེལ། ..............
བ…..…...............(292)
བློ་སྦྱོང་ཚིགས་བརྒྱད་མའི་མཆན་འགྲེལ། ...….…..…..…..…..…………...（294）
ཚེ་སྔ་ཕྱི་དང་ལས་རྒྱུ་འབྲས་ལས་བརྩམས་པའི་གཏམ་གྱི་ཕྲེང་བ་
སྐལ་བཟང་མགུལ་རྒྱན། ......
རང་སེམས་ཆོས་ལ་བསྐུལ་བའི་བཀའ་སློབ་དང་སྤྱན་རས་
གཟིགས་ཀྱི་བླ་མའི་རྣལ་འབྱོར། ...... ............... (323)
རྒྱལ་སྲས་ཞེ་བརྒྱད་ཀྱི་སྡོམ་ཚིག .…….….…. .................. （333)
དངོས་བརྒྱད་དོན་བདུན་བཅུའི་སྡོམ་ཚིག
（336）
མཁྱེན་གསུམ་གྱི་རྣམ་པ་བརྒྱ་དང་དོན་གསུམ་གྱི་སྡོམ་ཚིག་
ཤེལ་དཀར་མེ་ལོང་། ...........
•..…..
......（338)
ཐེག་ཆེན་གསོ་སྦྱོང་གི་སྡོམ་པའི་ཕན་ཡོན། ..………............ .........（343)
བློ་སྦྱོང་གི་ཟིན་བྲིས་གཅེས་འཛིན་ཚ་གདུང་སེལ་བའི་ཁ་བའི་
..........



རེག་པ། ..…….…………..
................（356）
བྱང་ཆུབ་སེམས་སྦྱོང་གི་གདམས་པ་གཅེས་འཛིན། .....…........（385)
བསླབ་བྱ་སྙིང་གི་གཟེར་བུ། .......... .....................(390)
སྡོམ་གསུམ་ལ་དྲན་ཤེས་བསྟེན་ཚུལ་སྐལ་བཟང་དགའ་སྟོན། ......（393)
སྤང་ལྟུང་ཐུན་མོང་བའི་ཟིན་བྲིས། ............………..…….….........（416）
འདུལ་བ་རྒྱ་མཚོའི་མཆན་འགྲེལ་མཁས་པ་དགའ་སྐྱིད། .......…...（419)
ལྟ་བ་བཀའ་རྟགས་ཀྱི་ཕྱག་རྒྱ་བཞིའི་གནད་དོན་གསལ་
བའི་སྒྲོན་མེ། ............
རྟེན་འབྲེལ་བསྟོད་པའི་འགྲེལ་བ་མཐར་འཛིན་མུན་སེལ། ...... (521)
(428)
2
ཁ་



༄༅། །རྗེའི་ལམ་རིམ་པའི་རྣམ་ཐར་
མདོར་བསྡུས། །
དུས་གསུམ་རྒྱལ་བ་ཀུན་གྱི་གཤེགས་ཤུལ། ཆོས་ཕུང་བརྒྱད་
ཁྲི་བཞི་སྟོང་གི་ཉིང་ཁུ་བྱང་ཆུབ་ལམ་གྱི་རིམ་པ་ཐོས་བསམ་གྱིས་་
གཏན་ལ་ཕེབས་ཤིང་། རང་གི་སྒོ་གསུམ་སྤྱོད་པའི་ཉམས་ལེན་གྱི་
མཐིལ་དུ་མཛད་པ་དང་། རིགས་ཅན་གསུམ་གྱི་གདུལ་བྱ་མངོན་
མཐོ་ལྷ་མི་དང་། ངེས་ལེགས་ཐར་བ་དང་ཐམས་ཅད་མཁྱེན་པའི་
སར་འཁྲིད་པའི་ཐབས་ཀྱི་གཙོ་བོ་ཡང་བྱང་ཆུབ་ལམ་གྱི་རིམ་པར་
མཛད་ཅིང༌། དེའི་འཕྲིན་ལས་ཤིན་ཏུ་རྒྱས་པས་ལམ་རིམ་པ་ཞེས་
པའི་མཚན་སྙན་དབྱར་སྐྱེས་རྔ་གསང་འབུམ་དུ་དཀྲོལ་བའི་ངེས་དོན་
གྱི་བསྟན་འཛིན་དམ་པ།: ཡོངས་ཀྱི་དགེ་བའི་བཤེས་གཉེན་ཆེན་པོ་
གང་དེ་ནི་བོད་རབ་བྱུང་བཅོ་ལྔ་བའི་ཆུ་བྱི་སྟེ། སྤྱི་ལོ་༡༩༢ ༢ པ་ལ་
ཡུན་ནན་བོད་རིགས་རང་སྐྱོང་ཁུལ་རྒྱལ་ཐང་རྫོང་གི་མངའ་ཁོངས་
རོང་ཡུལ་ཚོགས་སྟེང་བྱ་བར། བསམ་པ་དཀར་ཞིང་ཆོས་ལ་དད་
པའི་བོད་རིགས་ཞིང་ཁྱིམ་དབུལ་བོ་ཡབ་ཀརྨ་ཚེ་རིང་དང་ཡུམ་ནམ་
མཁའ་སྒྲོལ་མ་གཉིས་ཀྱི་སྲས་སུ་གཏམས། དགུང་ལོ་བདུན་གྱི་ཐོག་
- 1 –
་



ཀློག་བསླབ་པས་བརྡ་བསྟན་པ་ཙམ་གྱིས་མཁྱེན། ལོ་གཉིས་གསུམ་
གྱི་ རིང་ ལ་ འཇམ་ དཔལ་ མཚན་ བརྗོད། ཆོས་ སྤྱོད་ རབ་ གསལ།
གསང་འདུས་ཆོ་ག་བསྐང་གསོལ་སོགས་འདོན་ཆོག་མང་བོ་བློར་་་
བཟུང༌། དགུང་ལོ་བཅུའི་སྟེང་རྒྱལ་ཐང་དགོན་ཆེན་གསུམ་རྩེན་
གླིང་དུ་སྤང་ལུང་གོང་མའི་དྲུང་དུ་རབ་ ཏུ་བྱུང་ཞིང་མཚན་ངག་་་་་
དབང་ཕུན་ཚོགས་སུ་གསོལ། དགུང་ལོ་བཅུ་ གཅིག་བཅུ་གཉིས་
ཙམ་ནས། དབེན་པ་བསྟེན་ནས་སྒོམ་སྒྲུབ་བྱེད་ པའི་བདུན་པ་་
ཤུགས་དྲག་འཁྲུངས་ཤིང་། དམ་ པའི་རྣམ་ཐར་དང་ཆོས་དང་་་་
འབྲེལ་བའི་གཏམ་ཐོས་ཚེ་སྣང་བ་འགྱུར་བའི་དད་པ་རང་ཤུགས་ཀྱིས་
སྐྱེས་པ་སོགས་སྔོན་གོམས་བག་ཆགས་སད་ལྟས་མང་བོ་ཞིག་ཡོད་པར་
སྣང་། དགུང་ལོ་བཅུ་བཞིའི་སྟེང་ཕ་འདས་ཤིང༌། ཕས་གཡར་
བའི་བུ་ལོན་བསབ་པ་དང་། མ་དང་མིང་སྲིང་སོགས་ཀྱི་འཚོ་བའི་
དོན་དུ་གཉེན་ཚན་སོགས་ཀྱིས་ཁོང་པ་གཞན་གྱི་གསེར་རྐོ་བའི་གླ་བ་
དང༌། ཚོང་གཡོག་སོགས་སུ་བཏང་བས་དཀའ་སྡུག་ཚད་མེད་མྱང་།
དགུང་ལོ་བཅུ་དྲུག་བཅུ་བདུན་ཙམ་ནས་རང་གིས་ཚོང་ཕྲན་བུ་བྱས་
ཤིང་། ལོ་ཁ་ཤས་རྗེས་ནས་ཚོང་འགོ་ཅུང་ཐོན་མཚམས། འཁོར་
བ་ལ་སྙིང་བོ་མེད་པར་གཟིགས་ནས་མཁས་གྲུབ་ཆེན་པོ་ཨ་བུ་རྡོ་རྗེ་
འཆང་ལ་ལམ་རིམ་དམར་ཁྲིད་ཞུས་པར་ཕྱིན། སྔ་ཕྱིར་ལམ་རིམ་
–
2
-



མྱུར་ལམ་དང་། ལམ་རིམ་ཆེ་བ་སོགས་ཀྱི་ཁྲིད་ཐོབ་ཅིང་། བློ་ལ་
ཤིན་ཏུ་ཕན་པ་བྱུང་གསུངས། དེ་ནས་ཆོས་མ་གཏོགས་གཞན་གང་
གིས་ཀྱང་ཕན་མི་ཐོགས་པར་དགོངས་ནས་བླ་མ་ལ་ཅི་གསུངས་བཀའ་
བཞིན་སྒྲུབ་ཅིང་སྲོག་ལ་བབས་ཀྱང་ཚེ་བློས་བཏང་གི་ཆོས་གཤའ་མ་
ཞིག་བྱེད་རྒྱུའི་དམ་བཅའ་ཕུལ་ཞིང་རེ་ཞིག་གི་བར་རི་ཁྲོད་འགྲིམ་
ནས་བསགས་སྦྱང་དང་ལམ་གྱི་དམིགས་རྣམ་སྐྱོང་བའི་ཉམས་བཞེས་
མཛད། དགུང་ལོ་ཉེར་གཉིས་ སྟེང་ལྷ་ས་ལ་སློབ་གཉེར་དུ་ཕྱིན།
ཐོན་འཕྲལ་ཇོ་བོའི་མདུན་དུ་བསྟན་འགྲོའི་དོན་དུ་རང་སྲོག་བློས་
གཏོང་ནུས་པར་ཤོག་ཅེས་སྨོན་ལམ་བཏབ་ཅིང་། རང་གི་ཐོབ་་
ཁུངས་ལྟར་འབྲས་སྤུངས་བློ་གླིང་དུ་ཚོགས་ཞུགས་གནང་ནས་དགུང་
ལོ་སོ་བརྒྱད་པར་ལོ་ངོ་བཅོ་བརྒྱད་ཀྱི་རིང་ལ་དཀའ་སྤྱད་སྡུག་རུས་
དཔེ་མེད་གནང་ནས་བསྡུས་ཚད། དབུ་ཕར། འདུལ་མཛོད་་་
སོགས་བཀའ་པོད་ཀྱི་གཞུང་ཆེན་པོ་རྣམས་ལ། འཕགས་བོད་ཀྱི་
གཞུང་འགྲེལ་ཡིག་ཆ་མང་བོར་དཔེ་ཁྲིད། དཔེ་ལྟོས། ཆོས་རའི་
རྩོད་པ་གསུམ་སྤྲེལ་གྱིས་དཔྱིས་ཕྱིན་པར་སྦྱངས་ཤིང༌། འཛིན་་་་
བཟང་བ་དང་ཐུགས་རིག་རྣོ་བ་སོགས་ཀྱིས་རྩོད་པ་ཤིན་ཏུ་སྨར་བ་
བྱུང་ཞིང་དགེ་བཤེས་ཀྱི་མཚན་སྙན་རྒྱས། ། འདུལ་བ་ལག་ལེན་གྱི་
སྟེང་ནས་བསླབ་དགོས་པར་དགོངས་ནས་ཡོ་བྱད་བྱིན་རླབས་དང་
3
–



རུང་ཆུ་འདེབས་པ་ཡན་ཆད་ལག་ལེན་ལ་བཏབ་ཅིང་འདུལ་ཁྲིམས་
གཙང་སིང་ངེ་བ་བསྲུངས། འཚོ་ཆས་ཤིན་ཏུ་དཀོན་པས་སྲན་རྡོག་
འགའ་ ཆུར་ སྦང༌ ནས་ བཞེས་ དགོས་ པའང་ ལན་ མང༌ དུ་ བྱུང་།
ཚོགས་སྐལ་དང་། གཞན་དག་གིས་ཟས་བྱིན་པའང་དཀོར་གྱི་ཉེས་
པར་དགོངས་ནས་མ་བླངས་པར་འདུག འཛིན་གྲྭ་གོང་མར་ཐོན་
སྐབས་ཆོས་མཚམས་སོགས་སུ་གསང་སྔགས་ཕོ་བྲང་། བྲག་རི་རི་
ཁྲོད། དགོན་གསང་རི་ཁྲོད་སོགས་ལ་ཕེབས་ནས་ཆུ་གྲང་ཁོ་ནར་
བརྟེན་ནས་སྒོམ་སྒྲུབ་ཡང་མང་དུ་མཛད། ། ་
བོད་ ས་ ཕག་སྟེ་སྤྱི་ལོ་ ༡༩༥༩བ་ལ་ཀློང་བརྡོལ་རི་ཁྲོད་དུ་་་་
བཞུགས་སྐབས་རྒྱུ་མཚན་ ཅི་ཡང་མེད་པར་བུ་སློབ་བདུན་བཅས་
བཟུང་ནས་བཙོན་དུ་བཅུག བཙོན་དུ་བཞུགས་རིང་ཇི་ལྟར་ལྡོག་
མནར་བྱུང་ཡང་དགུང་བཅད་བྱས་ནས་ཕྱི་དྲོའི་ཁ་ཟས་མི་བཞེས་པ་
དང་། གྲང་ངར་ཤིན་ཏུ་ཆེ་དུས་དང་། ས་ལས་རྡོ་ལས་སོགས་
བྱེད་དུས་ཇི་ལྟར་སྟབས་མི་བདེ་ཡང་སྐྱ་ཆས་ཕུ་ཐུང་གཏན་མི་མནབ་
པ་དང་། བཙོན་མ་རྣམས་ལ་ཟས་སྐལ་རྩམ་པ་ཁེམ་བུ་ཆུང་ཆུང་
གང་ལས་སྟེར་རྒྱུ་མེད་པས་གཟུ་གཞི་ཤིན་ཏུ་ཞན་ཅིང་གཟུགས་པོ་
ཡང་མི་ཐེག་པའི་ཚད་ལ་སླེབས་ཀྱང་། རང་གི་ཟས་སྐལ་ལས་ཅུང་
ཟད་རེ་བླངས་ནས་བསགས་ཏེ་བཙོན་གྲོགས་གཞན་ལ་སྟེར་བ་སོགས་



སྐྱེས་ཆེན་དམ་པའི་རྣམ་ཐར་བསམ་ལས་འདས་པ་ཤ་སྟག་ལྷུར་བཞེས།
བཙོན་ལས་གྲོལ་ནས་རིག་གནས་གསར་བརྗེ་བྱུང་རེག་གི་ལོ་བཞི་ཙམ་
ལ་འབྲས་སྤུངས་དགོན་པར་མཚམས་བཅད་བྱས་ནས་བཀའ་འགྱུར་
ཆ་ཚང་གཟིགས་རྟོག་མཛད་ཅིང་ཟིན་བྲིས་ཡང་བཏབ། རིགས་
ཚོགས་ དང་། བྱམས་ ཆོས་ སོགས་ ཐུགས་ འཛིན་ གནང༌ ནས། །
རྣམ་བཤད། གསེར་ཕྲེང་སོགས་འཕགས་བོད་ཀྱི་གཞུང་འགྲེལ་་་
མང་བོ་སྦྲགས་ནས་དབུ་ཕར་ལ་བསྐྱར་གཟིགས་མཐའ་ཆོད་པར་་་་
མཛད་ཅིང་། རིགས་ཚོགས་ཀྱི་འགྲེལ་བ་གངས་རིའི་མགོན་པོ་་་
དགྱེས་པའི་ མཆོད་ སྤྲིན་དུ་གྱུར་བ་ཡང་དེ་དུས་ལྗགས་རྩོམ་གནང་
ཞིང༌། ཡི་དམ་གྱི་མཚན་བསྙེན་དུ་མ་མཛད་ཅིང་། ལྐོག་ཏུ་ཁ་
སྐོང་སྦྱིན་བསྲེག་ཀྱང་ལན་དྲུག་ཙམ་ཕུལ་འདུག རིག་གནས་་་་་
གསར་བརྗེ་སྐབས་སུ་མགོ་ཁྲིད་རྣམས་པས་འབྲས་སྤུངས་དགོན་པར་
ཚོགས་འདུ་བསྡུས་ནས་རྟེན་གསུམ་རྣམས་གཏོར་བརླག་བྱེད་དགོས་
ཞེས་ཇུས་ངན་གཏོང་བའི་ཚེ། ང་ནི་རྟེན་གསུམ་གཏོར་མི་ཐུབ་ཐག་
གཅོད་ཡིན། ། ཉེས་ཆད་དུ་ཁོ་བོ་བཙོན་དུ་འཇུག་རོགས་ གནོང་།
རང་སྲོག་གཅོད་དགོས་ནའང་དེ་ལུགས་ཐག་གཅོད་བྱེད་པ་མཁྱེན་
ཞེས་གསུངས་ནས་རྟེན་གསུམ་གཏོར་བ་མིག་གིས་མཐོང་སར་ཙམ་
ཡང་མ་ཕེབས། གསུང་རབ་རྣམས་མེ་ལ་བསྲེག་ཅིང་། ། འཇིམ་སྐུ་
5



རྣམས་གཏོར་བཅོམ་བྱེད་པ་དང་། གསེར་དངུལ་ཟངས་གསུམ་གྱི་
སྐུ་དང་མཆོད་ཆ་སོགས་ལོ་ཟླ་སྤྲེལ་ནས་རླངས་འཁོར་གྱིས་ཕྱོགས་
གཞན་དུ་དབོར་འདྲེན་བྱེད་པའི་སྐབས་སུ་གྲྭ་ཤག་སོ་སོར་ཕེབས་ནས་
རང་གི་རྟེན་གསུམ་ནི་རང་ལ་དབང་བས་མ་གཏོར་ཅེས་བཀག་འགོག་
ནན་ཆེར་བྱས་ཤིང༌། སུ་གཅིག་ཀྱང་བཀག་མི་ཐུབ་པའི་ཚེ་འོ་ན་
ངའི་སར་བསྐྱལ་ཤོག་དང་ངས་ཉར་ཚགས་བྱེད་ཆོག་ཅེས་པས་དགོན་
པའི་ནང་ཙམ་དུ་མ་ཟད་ལྷ་སའི་ཡར་མར་གྱི་ཁྱིམ་ཚང་སོགས་ནས་
ཀྱང་རྟེན་གསུམ་བསྐྱལ་ནས་འཇོགས་མེད་པའི་ཚོད་དུ་སོང་ནས་སྐུ་
སྲོག་ལ་མ་བལྟས་པར་ཉར་ཚགས་བྱས་ཤིང་། དེ་དུས་སྐུ་གསུང་
ཐུགས་རྟེན་བཤམ་རྒྱུ་ཕར་ཞོག་ཕྲེང་བ་ཙམ་ཡང་བཟུང་མི་ཆོག་པའི་
ཁྲིམས་བཅོས་ཏེ། སུས་ཀྱང་མངོན་གསལ་དུ་མ་ཎི་ཙམ་ཡང་འདོན་
མི་ཐུབ་པའི་མུན་ནག་ཏུ་གྱུར་བའི་ཚེ། གང་ཡང་མུན་ནག་ཏུ་སོང་
ན་ སྒྲོན་ མེ་ སྦར་ དགོས་ ཀྱི། , ཉི་ མ་ ཤར་ དུས་ མི་ དགོས་ པ་ ལྟར།
བསྟན་པ་རྩ་མེད་དུ་སོང་བའི་དུས་སྐབས་འདི་ལྟ་བུར་ནུས་ཤུགས་
ཡོད་ཚད་བཏོན་དགོས་ཀྱི། སླར་བསྟན་པ་ས་དར་རྡོ་དར་དུ་བྱུང་
ཚེ་བཏང་སྙོམས་བྱེད་ཆོག་དགོངས་ནས་རྟེན་གསུམ་གྱི་དྲུང་དུ་མར་མེ་
སོགས་མཆོད་སྤྲིན་ཚར་དུ་དངར་བ་བཤམས། ཚེས་བཟང་དུས་
བཟང་སོགས་ལ་མར་རྒྱ་མ་བརྒྱ་ཕྲག་བརྒལ་བའི་མཆོད་མེ་དང་ཚོགས་



འཁོར་རི་ལྟར་བརྩིགས་ནས་གྲོགས་དུ་མ་དང་ལྷན་དུ་མཆོད་པའི་རོལ་
དབྱངས་གདངས་དང་བཅས་པ་འཐེན་པ་སོགས་མི་རྣམས་ཀྱི་བློ་ཡུལ་
དུ་མི་ཤོང་བ་ཙམ་བྱས་སོ། སྐབས་དེར་ལྷ་སའི་གཙུག་ལག་ཁང་
སོགས་ཕྱོགས་ཕྱོགས་ཀྱི་རྟེན་མང་བོ་གཏོར་བཤིག་བྱས་པའི་གཟུངས་
འཇུག་རྩ་ཆེན་ཕྱག་ཏུ་སོན་པས། མི་མང་བོ་སྲོག་ལས་བསྐྱབས་པའི་
རྟེན་འདུས་རིལ་བུ་སྲིད་ན་དཀོན་པ་དེ་ཡང་དེ་དུས་བཟོས་པར་སྣང་
ངོ༌། རིག་གནས་གསར་བརྗེའི་རྗེས་སུ་རིམ་གྱིས་ཆོས་ལུགས་དད་
མོས་ཀྱི་སྲིད་ཇུས་ཅུང་ཟད་ལྷོད་ཡངས་སུ་སོང་མཚམས། དངོས་
དང་ཉམས་སྣང་ཅི་རིགས་སུ་ལྷ་བླ་མ་ཆོས་སྐྱོང་གི་བཀའ་ལུང་དང་།
སེར་སྐྱ་མི་དམངས་ཀྱིས་ནན་ཞུས་བྱས་པར་བརྟེན ༡༩༨༩ ལོ་ནས་ད་
ལྟའི་བར་མི་ཁྲི་ཕྲག་བརྒལ་བར་དགེ་ཚུལ་སློང་དང་། དགེ་བསྙེན་
གྱི་སྡོམ་པ་འབོགས་ཤིང་སོ་ཐར་གྱི་སྡོམ་རྒྱུན་རྒྱ་ཆེར་སྤེལ། ལོ་རེ་
བཞིན་སྟོན་དཔྱིད་གཉིས་ལ་གསུང་ཆོས་ཆེན་མོ་བཙུགས་ནས་སྤྱོད་
འཇུག་ཆེན་མོ། བླ་མཆོད། བློ་སྦྱོང་དོན་འདུན་མ་སོགས་ཀྱི་ཁྲིད་
དང༌། ལམ་རིམ་ཆེན་མོའི་ཉམས་ཁྲིད་རྒྱུས་པ་སོགས་གསུང་ཆོས་ཀྱི་
བདུད་རྩིའི་ཆར་ཆེན་ཕབ་ནས་སྐལ་ལྡན་གྱི་གདུལ་བྱ་འབུམ་ཕྲག་མང་
བོའི་རྒྱུད་ལ་ཐར་བའི་ས་བོན་བསྐྲུན་པ་དང༌། གཞན་ཡང་གཞུང་
བཀའ་བོད་ཀྱི་དཔེ་ཁྲིད་མཛད་པ་དང༌། གསུང་ རབ་ཀྱི་དཔར་་་



བརྐོར་བཅུག་པ་དང༌། རྟེན་གསུམ་བཞེངས་པ་དང་། ཕྱག་རྩོམ་
གནང་བ་སོགས་སྨག་ལ་སྒྲོན་མེ་སྦར་བ་བཞིན་རྒྱལ་བསྟན་རིན་ཆེན་
རྒྱུན་མི་ཉམས་པར་འཛིན་པ་དང༌། ཉམས་པ་སོར་ཆུད་གནས་པ་
གོང་འཕེལ་གྱི་ཕྱོགས་ལ་ཕན་པའི་མཛད་ སྤྱོད་ ཤིན་ ཏུ་རླབས་ཆེ་བ་
མང་དུ་མཛད་འདུག་གོ །
དེ་ཡང་མཛད་པ་ཀུན་ལས་གསུང་གི་ནི། ། མཛད་པ་མཆོག་
ཡིན་ཞེས་གསུངས་བ་ལྟར་ཡུལ་ཕྱོགས་ཀུན་ལ་ཁྱབ་པ་དང་། ཡུན་
རིང་བའི་བར་དུ་གནས་ནས་སེམས་ཅན་ལ་ཕན་འདོགས་པ་གསུང་
རབ་རིན་པོ་ཆེ་ལྟ་བུ་ལས་མེད་པས་གསུང་རྩོམ་མང་དུ་གནང་བ་ནི་
དམ་པ་འདིའི་བསྟན་འགྲོར་ཕན་པའི་མཛད་རྗེས་བླ་ན་མེད་པ་ཞིག་
གོ། དེ་ཡང་རྗེ་འདི་བའི་གསུང་རྩོམ་ཕལ་ཆེར་ཚིག་ཉུང་ལ་དོན་གྱི་
འདུ་ཕུལ་ཆེ་བ། ཁ་གསལ་གོ་བདེ་ལྟོས་ཆོག་མཐོང་ཆོད། དོན་གྱི་
ས་ཆོད་ཆེ་ཞིང་རིགས་ པའི་ ངར་དང་ལྡན་པ། གལ་འགག་ཟབ་
གནད་ཀྱི་མདུད་མཁྲེགས་ཁྲོལ་བའི་གོ་བ་གསར་བ་དང་རིགས་འཕྲུལ་
གསར་བ་མང་བ་དང་། བློ་ཁ་མཐོ་དམན་གང་ལ་ཡང་རང་གི་བློ་
ཚོད་དང་མཐུན་པའི་བློ་སྐྱེད་ཐོབ་ཐུབ་པ་སོགས་མཁས་པའི་ལེགས་
བཤད་ཀྱི་ཁྱད་ཆོས་མང་དུ་འདུག་གོ ། ཅེས་པ་འདི་ནི་བོད་ཆེན་
པོའི་ས་མཐའ་དཔའ་རིས་ཡུལ་དུ་སྐྱེས་པའི་རིག་སྨྲའི་ཐ་ཤལ་དོར་ཞི་
གདོང་དྲུག་སྙེམས་བློར་འབོད་པས་ ༡༩༩༧ལོ༩ ཟླ ༡༥ཚེས་ལ་ནུབ་
བྱང་མི་མི་རིགས་སློབ་གྲྭ་ཆེན་མོ་ནས་བྲིས། ། ་
- 8 -



༄༅། །ལམ་རིམ་ཟིན་བྲིས་མཁས་པའི་ཡིད་འཕྲོག་
ཅེས་བྱ་བ་བཞུགས་སོ། །
ཤ །ན་མོ་གུ་རུ་མལྷུ་གྷོ་ཥཱ་ཡ། གཏིང་མཐའ་མི་མངོན་
ཐུགས་རྗེ་རྒྱ་མཚོའི་ཀློང་། ་། འགོག་པ་མེད་པར་དྲག་ཏུ་འཕྱུར་བའི་
རླབས། ། སྙིང་པོར་ཡོངས་སྨིན་འཇིག་རྟེན་རིན་ཆེན་གཅིག །
ཤཱཀྱ་མུ་ནེ་དཔལ་གྱི་ལྷུན་པོས་སྐྱོངས། ། རྒྱལ་བའི་རྒྱལ་ཚབ་མི་ཕམ་
འཇམ་པའི་དབྱངས། ། ཤིང་རྟའི་སྲོལ་གཏོད་ཀླུ་སྒྲུབ་ཐོགས་མེད་
སོགས། ། བརྒྱུད་ལྡན་བླ་མའི་ཞབས་སྐྱེས་གེ་སར་ར། ། ཡན་ལག་
མཆོག་ གི་སྤོ་ལ་རྒྱན་དུ་བསྲེལ། ། ངག་ལ་དབང་འབྱོར་བློ་ གྲོས་
བཟང་ལྡན་རྒྱལ་ཀུན་ཡེ་ཤེས་མི་ཡི་གར། ། ཐུབ་པའི་བསྟན་པ་ལུང་
རྟོགས་དམ་ཆོས་ཇི་བཞིན་འཛིན་ལ་ཕྱོགས་ཀུན་ལས། ། རྣམ་པར་
རྒྱལ་པའི་འཕྲིན་ལས་ཟེར་བརྒྱས་རྒྱ་མཚོའི་གོས་ཅན་དོག་པོར་་་་་
འགེངས། ། ཀུན་མཁྱེན་ཆོས་ཀྱི་ཉི་མ་རྣམ་བཞི་བྱང་ཆེན་ཐོབ་ཀྱང་
གཙུག་ཏུ་མཆོད། །དེ་ལྟར་མཆོད་པར་བརྗོད་ནས་གང་གླེང་བར་བྱ་
བ་ལ། ། སེམས་ཀྱི་དྲི་མ་སྦྱོང་དགོས་པའི་རྒྱུ་མཚན་དང༌། དེ་ཇི་
ལྟར་སྦྱོང་བའི་རིམ་པའོ། །



དང་པོ་ནི། གང་སུ་ཡང་སེམས་དྲི་མས་བསླད་པ་དེ་སྲིད་དུ་
མ་དག་ པའི་ སེམས་ ཅན་དང༌། དྲི་མ་བྱང་ ཕན་ཆད་དག་པའི་་་
སངས་རྒྱས་སུ་བརྗོད་པས། དེ་ཐོབ་པར་བྱེད་པའི་ཐབས་ནི་སེམས་
ཀྱི་དྲི་མ་སྦྱོང་བ་ལས་གཞན་གང་ཡང་བྱར་མེད་ལ། དེའི་ཕྱིར་རྒྱལ་
བའི་གསུང་རབ་ཀྱི་གནད་བསྡུས་ན་སེམས་སྦྱོང་ཞེས་པ་གཅིག་ལས་
མེད་ཅིང༌། དེ་མེད་པས་ཚིག་གཅིག་པུ་དེ་ཉིད་ལུང་ཆོས་ཐམས་
ཅད་ཀྱི་རྩ་བར་གྲུབ་བོ། །དེའི་ཕྱིར་བཤེས་པའི་སྤྲིངས་ཡིག་ལས། །
ཁྱོད་ཀྱིས་ཐུགས་དུལ་མཛོད་ཅིག་བཅོམ་ལྡན་གྱིས། །སེམས་ནི་ཆོས་
ཀྱི་རྩ་བར་ལགས་པར་གསུངས། ། ཞེས་ཏེ། གཞན་ཡང་མང་
ངོ༌། །
གཉིས་པ་ནི། རྒྱུ་མཚན་དེ་དག་གི་ཕྱིར་ན་མདོ་རྒྱུད་དགོངས་
འགྲེལ་དང་བཅས་པ་ལམ་གྱི་ལུས་གཅིག་ཏུ་དྲིལ་བའི་གཞུང་ནི་སེམས་
སྦྱོང་གི་གདམས་པ་སྟེ་ མཚན་གཞན་བྱང་ཆུབ་ལམ་གྱི་རིམ་པ་ཉིད་
ཡིན་པས། ལམ་རིམ་དུ་མ་འདུས་པའི་སངས་རྒྱས་ཀྱི་ཆོས་སྣ་གཅིག་
ཀྱང་མེད་ལ། དེ་མེད་པས་གཞན་དང་གཞན་དུ་ཆོས་ཀྱི་ཕན་ཡོན་
ངོ་མཚར་བ་ཇི་སྙེད་ཅིག་གསུངས་པ་རྣམས་ཀྱང་ལ་རིམ་གྱི་ཕན་ཡོན་
དུ་དོན་གྱིས་འདུ་བས་བརྒྱ་གོ་གཅིག་ཆོད་གདམས་པ་འདི་ལྟ་བུ་དང་
མཇལ་བའི་སྐབས་འདིར་སྙིང་ལ་རུས་པ་ བཅུག་སྟེ་ལོང་བས་གླང་
འཁས 2 ཁ་



མཇུག་གི་ཚུལ་དུ་འབད་དགོས་པར་གསུངས་སོ། ། བླ་མ་རིན་པོ་
ཆེའི་ཞལ་ནས་ཀྱང་།་ - ལམ་གྱི་གཞུང་ཡིན་ན་ལམ་རིམ་གྱི་གཞུང་
ཡིན་པས་ཁྱབ། ལམ་གྱི་ཡན་ལག་ཡིན་ན་ལམ་རིམ་གྱི་ཡན་ལག་
ཡིན་པས་ཁྱབ། ཅེས་ལན་དུ་མར་གསུང་བ་ཐོས་སོ། །དེས་ན་འདི་
འཆད་པ་ལ་གཉིས། ལམ་གྱི་རྩ་བ་བཤེས་གཉེན་བསྟེན་པའི་ཚུལ་
དང༌། བསྟེན་ནས་བློ་ཇི་ལྟར་སྦྱོང་བའི་རིམ་པའོ། །
དང་པོ་ལ། བཤེས་གཉེན་བསྟེན་པའི་ཕན་ཡོན། མ་་་་་
བསྟེན་པའི་ཉེས་དམིགས། བསམ་པས་བསྟེན་ཚུལ། སྦྱོར་བས་
བསྟེན་ཚུལ་ལོ། ། ་་་་་་་ །
དང་ པོ་ལ། ཕན་ ཡོན་ སེམས་ དགོས་ པའི་རྒྱུ་མཚན་དང༌།
དེ་ཇི་ལྟར་སེམས་པའི་ཚུལ་གཉིས་ལས། ” དང་པོ་ནི། དཔེར་ན་
ཟས་ལས་བྱུང་བའི་བདེ་བ་མྱོང་དང་མི་མྱོང་ནི་ཟས་ལ་ལེགས་པར་ཟ་
དང་མི་ཟ་ལ་རག་ལས་ཤིང་།དེ་ནི་ཟོ་འདོད་ཡོད་མེད་ལ་རག་ལས་
ལ། དེ་ནི་ཟས་ལ་ཡོན་ཏན་དུ་མཐོང་བའི་དགའ་བ་ཡོད་མེད་ལ་
རག་ལས་པ་ལྟར། དགེ་བའི་ཆོས་ཀྱི་འབྲས་བུ་ཐོབ་དང་མི་ཐོབ་ནི་
ཐོབ་ཕྱིར་བརྩོན་འགྲུས་བརྩིམས་དང་མི་བརྩམས་ལ་རག་ལས་ཤིང་།
དེ་ནི་ཐོབ་འདོད་ཡོད་མེད་ལ་རག་ལས་ལ། དེ་ན་ཐོབ་བྱའི་འབྲས་
བུར་ཡོན་ཏན་ནམ་ཕན་ཡོན་དུ་མཐོང་བའི་དད་པ་ཡོད་མེད་ལ་རག་



ལས་པས། དད་པ་དཀར་ཆོས་ཀུན་གྱི་རྩ་བར་བསྔགས་པའི་རྒྱུ་
མཚན་དཔྱིས་ཕྱིན་པ་ནི་དེ་ལྟར་རོ། ། སྤྱིར་དེ་ལྟར་ཡིན་ན་བྱེ་བྲག་
བཤེས་གཉེན་བསྟེན་པ་ལའང་སྔོན་དུ་བསྟེན་པའི་ཕན་ཡོན་བསམས་
དགོས་ཏེ། ཇི་ཙམ་གྱིས་བསྟེན་པའི་ཕན་ཡོན་མཐོང་བ་དེ་ཙམ་གྱིས་
དེ་ལ་དད་པ་སྐྱེ་ཞིང་། ཇི་ཙམ་གྱིས་དད་པ་སྐྱེ་བ་དེ་ཙམ་གྱིས་བསྟེན་
འདོད་སྐྱེ་ལ། ཇི་ཙམ་གྱིས་བསྟེན་འདོད་བྱུང་བ་དེ་ཙམ་གྱིས་བསྟེན་
ཤུགས་ཆེ་བའི་ཕྱིར་དང༌། གཞན་དུ་དེ་ལས་གོ་ཟློག་སྟེ་འབྱུང་བའི་
ཕྱིར་རོ། །
དེ་ལྟར་བྱས་ན་ ཐ་མར་འབྲས་བུ་གང་ཞིག་ ཐོབ་ པར་འདོད་
ཀྱང་ཐོག་མར་དེའི་ཡོན་ཏན་བསམས་ཏེ་དད་པ་བརྟན་པོ་བསྐྱེད་
དགོས་པ་ནི་གནད་ཀྱི་དོན་ཏེ། སྤྱོད་འཇུག་ལས། དགེ་བའི་ཆོས་
རྣམས་ཐམས་ཅད་ཀྱི། ། རྩ་བ་མོས་པར་ཐུབ་པས་གསུངས། ། དེ་
ཡི་རྩ་བ་རྟག་ཏུ་ནི། རྣལ་སྨིན་འབྲས་བུ་བསྒོམ་པས་སོ། ། ཞེས་
སོ། ། གཉིས་པ་ཕན་ཡོན་ཇི་ལྟར་སེམས་པའི་ཚུལ་ལ། མཆོད་
ཅིང་བསྙེན་བཀུར་བའི་ཕན་ཡོན། དད་ཅིང་གུས་པའི་ ཕན་ཡོན།
དྲན་ཅིང་གསོལ་བ་འདེབས་པའི་ ཕན་ཡོན། འདུད་ཅིང་སངས་
རྒྱས་སུ་ལྟ་བའི་ཕན་ཡོན་ནོ། །
དང་པོ་ལ། མཆོད་པའི་ཕན་ཡོན་དང༌། བསྙེན་བཀུར་



·བའི་ཕན་ཡོན་ནོ། །
དང་པོ་ལ་གསུམ་ལས། དང་པོར། བླ་མ་གཅིག་ལ་མཆོད་
པས་སངས་རྒྱས་ཐས་ཅད་ལ་མཆོད་པའི་ཕན་ཡོན་འབྱུང་བ་ནི། ཇི་
སྐད་དུ། དེ་བྱིན་སངས་རྒྱས་ཐམས་ཅད་ལ། །རྟག་ཏུ་བྱིན་པ་ཉིད་
དུ་འགྱུར། ། ཞེས་བླ་མ་གཅིག་ལ་ཕུལ་ནས་སངས་རྒྱས་ཐམས་ཅད་
ལ་ཕུལ་བའི་བསོད་ནམས་ཐོབ་པར་གསུངས་ཏེ། གཅིག་པོ་དེ་ཉིད་
སངས་རྒྱས་ཐམས་ཅད་ཀྱི་ངོ་བོ་ཡིན་པའི་གནད་ཀྱིས་སོ། ། །
གཉིས་པ་བླ་མ་གཅིག་གིས་བཞེས་པས་སངས་རྒྱས་ཐམས་ཅད་
ཀྱིས་བཞེས་པའི་ཕན་ཡོན་འབྱུང་བ་ནི། བདེ་མཆོག་རྩ་རྒྱུད་ལས།
སློབ་དཔོན་ལུས་སུ་ལེགས་གནས་ཏེ། ། སྒྲུབ་པ་པོ་ལས་མཆོད་པ་
ལེན། ། ཞེས་དང༌། འཇམ་དཔལ་ཞལ་ལུང་ལས། འདི་ཡི་དོན་
ལྡན་འགའ་ཞིག་ལ། །ང་ནི་དེ་ཡི་ལུས་གནས་ཏེ། །སྒྲུབ་པོ་གཞན་
ལས་མཆོད་པ་ལེན། །དེ་མཉེས་དེ་ཡི་རང་གི་རྒྱུད། །ལས་ཀྱི་སྒྲིབ་
པ་དག་བྱེད་པའོ། ། ཞེས་བླ་མ་གཅིག་གིས་བཞེས་པ་ན་བདེ་མཆོག་
དང་འཇམ་དབྱངས་སོགས་སངས་རྒྱས་ཐམས་ཅད་སྤྱན་མ་དྲངས་
ཀྱང་བྱོན་ནས་བླ་མའི་ལུས་ལ་ཞུགས་ཏེ་སློབ་མའི་མཆོད་པ་དངོས་སུ་
བཞེས་ཏེ་རྒྱུད་བྱིན་གྱིས་རློབས་པར་གསུངས་སོ། ། གསུམ་པ་བླ་མ་
གཅིག་ལ་མཆོད་པས་སངས་རྒྱས་ཐམས་ཅད་མཆོད་པའི་བསོད་་་་



ནམས་ཟིལ་གྱིས་གནོན་པ་ནི། སཾ་བྷུ་ཊའི་རྒྱུད་ལས། གང་ཕྱིར་
ཕྱོགས་བཅུའི་སངས་རྒྱས་དང་། །བྱང་ཆུབ་སེམས་དཔའི་བསོད་
ནམས་པས། །བླ་མའི་བ་སྤུ་ཁུང་གཅིག་མཆོག །ཅེས་དང་། ཡེ་
ཤེས་དམ་པའི་རྒྱུད་ལས། བསྐལ་བའི་སངས་རྒྱས་མཆོད་པ་ལས། །
བླ་མའི་བ་སྤུ་ཉག་གཅིག་ལ། །འབྲུ་མར་ཐིགས་པ་གཅིག་བྱུག་ན། །
བསོད་ནས་ཕུང་པོ་ཁྱད་པར་འཕགས། ། ཞེས་ཕྱོགས་བཅུའི་སངས་
རྒྱས་དང་བྱང་སེམས་ཐམས་ཅད་ཚུལ་བཞིན་མཆོད་པ་ལས་ཐ་ན་བླ་
མའི་བ་སྤུ་རྐང་གཅིག་ལ་འབྲུ་མར་ཐིགས་པ་ གཅིག་ ཙམ་བྱུག་ན་་་་
བསོད་ནམས་ཆེས་ཆེ་བར་གསུངས་ཏེ། བླ་མ་ནི་སངས་རྒྱས་བྱང་
སེམས་གཞན་ཐམས་ ཅད་ལས་བཀའ་དྲིན་ཆེས་ཆེ་བའི་དོན་གྱིས་་་་
སོ། །དེ་ལྟར་ཡང་རྗེ་རིན་པོ་ཆེས། ལམ་མཐར་ཐུག་པ་ཕྱིན་ཅི་མ་
ལོག་པར་སྟོན་པའི་དགེ་བའི་བཤེས་གཉེན་གྱི་བ་སྤུའི་ཁུང་བུ་གཅིག་
ལ་མཆོད་པས་སངས་རྒྱས་ཐམས་ཅད་མཆོད་པ་ཟིལ་གྱིས་གནོན་པར་
ཐེག་པ་བླ་ན་མེད་པར་གསུངས་པ་ནི། ཕན་འདོགས་པ་བླ་ན་མེད་
པའི་ཞིང་དུ་སངས་རྒྱས་ལས་ཀྱང་ཆེས་མཆོག་ ཏུ་ གྱུར་བའི་གཏན་
ཚིགས་དང་བཅས་པ་ཡིན་ལ། ཞེས་གསུངས་པ་ལྟར་རོ། །
གཞན་ཡང་སྟོང་གསུམ་གྱི་སེམས་ཅན་ཐམས་ ཅད་ལ་ལྷའི་་་
བསྐལ་བ་སྟོང་དུ་ལྷའི་ཞལ་ཟས་ཀྱིས་སྦྱིན་ པ་ སྟོབ་བ་ལས་ནང་པ་་
- 6 -



སངས་རྒྱས་པའི་དགེ་བསྙེན་གཅིག་ལ་མི་ཡུལ་གྱི་འཚོ་བ་ལན་གཅིག་
ཙམ་སྦྱར་ན་བསོད་ནམས་ཆེ། དེ་བཞིན་དུ་དགེ་བསྙེན་ལས་དགེ་
སློང་། དེ་ལས་དད་པའི་རྗེས་འབྲང༌། དེ་ལས་ཆོས་ཀྱི་རྗེས་་་༌་
འབྲང་། ་ དེ་ལས་བརྒྱད་པ། དེ་ལས་ཞུགས་པ། དེ་ལས་ཕྱིར་
འོང་། དེ་ལས་ཕྱིར་མི་འོང་། དེ་ལས་དགྲ་བཅོམ། དེ་ལས་རང་
སངས་རྒྱས་ཏེ། དེ་དག་སྔ་མ་སྔ་མ་སེམས་ཅན་ཐམས་ཅད་ཀྱི་་༌་༌
གྲངས་དང་མཉམ་པ་ལ་སྔར་ལྟར་སྦྱིན་བ་བྱིན་པ་ལས། ཕྱི་མ་ཕྱི་མ་
གཅིག་ཙམ་ལ་མིའི་འཚོ་བ་ཕལ་བ་ལན་གཅིག་ཙམ་བྱིན་ན་བསོད་
ནམས་ཆེས་ཆེ་བར་གསུངས་ཤིང་། ཡང་རང་སངས་རྒྱས་གང་ན་སུ་
བཞུགས་ལ་སྔར་ལྟར་མཆོད་པ་ཕུལ་བ་བས་སངས་རྒྱས་གཅིག་གི་
མཚན་ཐོས་པ་ཙམ་དང་སྐུ་རི་མོར་བྲིས་པ་མཐོང་བ་ཙམ་བསོད་་་་
ནམས་ཆེ་ན་སངས་རྒྱས་ཐམས་ཅད་ལ་དུས་ཐམས་ཅད་དུ་མཆོད་ན་
ལྟ་ཅི་སྨོས་ཏེ། བསོད་ནམས་དེ་ཉིད་གཟུགས་སུ་གྲུབ་ན་ནམ་མཁར་
ཡང་མི་ཤོང་བའི་ཚོད་དེ། ། དེ་ལྟ་མོད་ཀྱི་དེ་ལས་ཀྱང་བླ་མའི་བ་སྤུ་
རྐང་གཅིག་ལ་འབྲུ་མར་ཐིགས་པ་གཅིག་ཙམ་བྱུག་ན་བསོད་ནམས་
ཆེས་ཆེ་བར་གསུངས་འདུག་པས། བླ་མར་མི་མཆོད་པའི་ཐབས་
རང་མི་འདུག་སྙམ་དུ་ངེས་པ་རྙེད་རྙེད་དུ་བསྒོམ། ་ དེར་མ་ཟད་
གསང་བ་བསམ་གྱིས་མི་ཁྱབ་པའི་རྣམ་པར་ཐར་བ་ལས་ནི། རྡུལ་



གཅིག་ སྟེང་ན་རྡུལ་སྙེད་སངས་རྒྱས་ཞེས་པ་ལྟར། རྡུལ་ཕྲ་རབ་
གཅིག་གི་གོ་སར་ཡང་རྡུལ་ ཐམས་ ཅད་ཀྱི་གྲངས་དང་མཉམ་པའི་
སངས་རྒྱས་སྲས་དང་བཅས་པ་དངོས་སུ་བཞུགས་ཤིང་། ཚུལ་དེ་
ལྟར་བུའི་སྒོ་ནས་ནམ་མཁས་གར་ཁྱབ་ཏུ་གོ་མཚམས་མེད་པར་་་་་
བཞུགས་ཡོད་པས། དེ་དག་རེ་རེ་ཞིང་གི་མདུན་དུ་ལྷགས་ནས་སུ་
ཞིག་གིས་མཆོད་པར་ནུས་ཏེ་མི་ནུས་ལ། འོན་ཏེ་མདུན་ན་བཞུགས་
པའི་བླ་མ་གཅིག་པུ་མཆོད་པས་དེ་ཐམས་ཅད་མཆོད་པར་འགྲོ་ཞིང་།
བླ་མ་གཅིག་གིས་བཞེས་པས་དེ་ཐམས་ཅད་ཀྱིས་བཞེས་པར་ཡང་འགྲོ་
ལ། དེར་མ་ཟད་དེ་ཐམས་ཅད་མཆོད་པ་ལས་ཀྱང་ཆེས་ལྷག་པའི་
བསོད་ནམས་འཐོབ་པས། བླ་མ་མཆོད་པ་ལས་ལྷག་པའི་གནད་ཆེ་
བ་ཅི་ཞིག་ཡོད། དེས་ན་མཆོད་པ་ཐམས་ཅད་ཡོངས་སྤངས་་་་་
ནས། །བླ་མའི་མཆོད་པ་ཡང་དག་བརྩམས། ། ཞེས་གསུངས་པ་
ལྟར་མཆོད་ པ་ གཞན་ ཐམས་ ཅད་བཞག་ནས་བླ་མར་མཆོད་པ་ལ་
བརྩོན་རིགས་མོད་ཀྱང་རང་རེས་གོ་བཟློག་ནས་མཆོད་པར་འདུག་
གསུང་། གཉིས་པ་བསྙེན་བཀུར་ བའི་ ཕན་ཡོན་ལ་དངོས་དང༌།
ཞར་བྱུང་སྐུ་བཞེངས་པའི་ཕན་ཡོན་ནོ། །
དང་པོ་ལ། ལུང་། རིགས་པ། ལོ་རྒྱུས་སོ། ། དང་པོ་
ནི། བསམ་གྱིས་མི་ཁྱབ་པའི་མདོར། བླ་མ་ལ་བསྙེན་བཀུར་བྱེད་



པ་ནི་བསམ་གྱིས་མི་ཁྱབ་པའི་ཡོན་ཏན་དང་ལྡན་པའོ། ། ཞེས་བླ་
མའི་ཞབས་ཏོག་བསྒྲུབས་པ་ལ་ཕན་ཡོན་བསམ་གྱིས་མི་ཁྱབ་པ་འབྱུང་
བར་གསུངས་ཏེ། གཞན་ཡང་མང་ངོ༌། །གཉིས་པ་ནི། བླ་མ་ནི་
སངས་རྒྱས་ཀུན་འདུས་ཀྱི་ངོ་བོ་ཡིན་པས་དེ་ལ་བཀུར་བསྟི་བྱེད་པ་
དང༌། རིམ་གྲོ་བྱེད་པ་ཉིད་ཀྱིས་སངས་རྒྱས་ཐམས་ཅད་ལ་དེ་ལྟར་
བྱེད་པར་འགྲོ་ཞིང༌།། སངས་རྒྱས་ཐམས་ཅད་མཆོད་པ་ལས་བླ་མ་
མཆོད་པ་ཕན་ཡོན་ཆེ་བར་གསུངས་པའི་རིགས་པས་སངས་རྒྱས་་་
ཐམས་ཅད་བསྙེན་བཀུར་བ་ལས། བླ་མར་བསྙེན་བཀུར་བ་བསོད་
ནམས་ཆེས་ཆེ་བར་ཡང་གྲུབ་བོ། །གསུམ་པ་ནི། ཇོ་བོས། ལུས་
ངག་ཡིད་གསུམ་བླ་མའི་ཞབས་ཏོག་ཏུ་བཀོལ་ན་སྒོམ་གྱི་དམིགས་པ་
ཟུར་དུ་འཚོལ་མི་དགོས་གསུངས་ནས་ཨ་མིད་བྱང་ཆུབ་རིན་ཆེན་པ་
ཇོ་བོ་རང་གི་ཕྱག་གཡོག་འབའ་ཞིག་མཛད་དུ་བཅུག་སྟེ། དེའི་རྟེན་
འབྲེལ་གྱིས་དུས་ཕྱིས་སུ་ཇོ་བོས་སློབ་མ་གཅིག་ལ་ཨ་མིད་ལས་སྒོམ་
བཟང་ བ་ དང་ རྟོགས་ པ་ མཐོ་ བ་ སུ་ ཡང་ མ་ བྱུང་ བར་ གྲགས་ ལ།
དགེ་བཤེས་དགོན་པ་པའི་ཞལ་ནས་ཀྱང་། ། ཨ་མིད་ཀྱིས་ ཇོ་བོའི་
གཡོག་བྱེད། དགེ་བཤེས་སྟོན་པས་ལོ་ཙཱ་བྱེད།། ངས་རྩེ་གཅིག་ཏུ་
བསྒོམས་པ་ལགས་ཏེ།། རྟོགས་པ་ཁོང་གཉིས་མཐོ་བར་འདུག་་་་
གསུང་སྐད། དེ་བཞིན་དུ་དགེ་བཤེས་བྱ་ཡུལ་བས་ཀྱང་ཁོང་གི་བླ་
，
g
-



མ་སྤྱན་སྔ་ཚུལ་ཁྲིམས་འབར་གྱི་ཕྱག་གཡོག་འབའ་ཞིག་མཛད་པས།
དེའི་སྟོབས་ཀྱིས་ཉིན་གཅིག་ཐལ་བ་བསྣམས་ནས་སྐས་གདང་གསུམ་
པར་ཕེབས་པ་ན་བཀའ་བསྟན་བཅོས་ཀྱི་ཚིག་དོན་མཐའ་དག་ཐུགས་
ལ་ཝལ་གྱིས་བྱུང་བ་སོགས་ངོ་མཚར་བའི་ཡོན་ཏན་གྱི་ཚོགས་དཔག་
ཏུ་མེད་པ་ཞིག་རང་འཁྲུངས་སུ་བྱུང་བའི་ལོ་རྒྱུས་དང་། འཇམ་
མགོན་ས་པཎ་གྱིས་ཀྱང་ཁོང་གི་བླ་མ་རྗེ་བཙུན་གྲགས་པ་རྒྱལ་མཚན་
གྱི་བསྙུན་གཡོག་ལེགས་པར་མཛད་པས། ། དེས་ལས་སྒྲིབ་དག་སྟེ་
ལུང་རྟོགས་ཀྱི་ཡོན་ཏན་མང་པོར་རང་ཤུགས་སུ་སྐྱེ་བར་གསུངས་ཏེ།
ཁོང་གི་ཞལ་ནས། ཁོ་བོ་གཞོན་ནུའི་དུས་ནས་བླ་མའི་རྣལ་འབྱོར་
བསྒོམས་ཏེ་བླ་མའི་སྒྲུབ་པ་ཞིག་བྱེད་པ་ལགས་པས་བླ་མའི་རྣལ་་་
འབྱོར་ཅིག་ཞུ་ཞུས་པས། རྗེ་བཙུན་གྱི་ཞལ་ནས། ཁྱོད་ཀྱིས་ང་ལ་
སངས་རྒྱས་ཀྱི་འདུ་ཤེས་མི་སྐྱེ་ཁུ་བོའི་འདུ་ཤེས་སྐྱེས་ཏེ་ལུས་ལོངས་
སྤྱོད་ཀྱི་སྒོ་ནས་བླ་མའི་ཕྱོགས་སུ་དཀའ་ཐུབ་མི་ནུས་གསུངས་ནས་
གནང་དུ་མ་བཞེད་ཕྱིས་ཁོ་བོ་ལ་འཆི་ལྟས་འཇིགས་པ་ཞིག་ཀྱང་བྱུང༌།
ཁམས་ཀྱང་མ་བདེ་བ་ལ། དེའི་སྐབས་སུ་བླ་མ་ཡང་སྐུ་ཁམས་མི་
བདེ་བ་ཟླ་བ་འགའ་བྱུང་། དེ་དུས་ངས་ཉིན་མཚན་རྒྱུན་མ་ཆད་
པར་གཉིད་དང་ཁ་ཟས་ཀྱི་འདུ་ཤེས་ཀྱང་མ་བྱས་པར་བསྙུང་གཡོག་
གི་ཞབས་ཏོག་བྱས་པས། དེས་སྡིག་བ་ཚབས་ཆེན་འདག་པ་འདྲ།
- 10 ཁབ་



དེ་ནས་གཟོད་ཀྱིས་བླ་མའི་རྣལ་འབྱོར་གནང་བས་བླ་མ་ལས་སངས་
རྒྱས་ཀྱི་འདུ་ཤེས་སྐྱེས་ཏེ་སངས་རྒྱས་ཐམས་ཅད་ཀྱི་ངོ་བོ་འཕགས་པ་
འཇམ་དཔལ་དུ་མཐོང་། ་ དེ་ཉིད་ཀྱིས་ འཆི་ལྟས་ལས་ཀྱང་གྲོལ།
ཁོས་ཀྱང་ཤིན་ཏུ་བདེ། ་ དེ་ནས་སྒྲ་དང་། ཚད་མ་དང་། གསང་
སྔགས་དང༌། ཕར་ཕྱིན་དང་། མངོན་པ་དང་། འདུལ་བ་ལ་
སོགས་པ་ལུང་དང་རིགས་པའི་གནད་ཐམས་ཅད་ཕྱིན་ཅི་མ་ལོག་པར་
གཟོད་གོ་ ། སྡེ་སྣོད་ཐམས་ཅད་ལ་མི་འཇིགས་པའི་སྤོབས་པ་ཐོབ།
ལྷ་འདྲེ་མི་གསུམ་ཀུན་ཀྱང་བྱམས་པ་བྱུང་། རྒྱ་ནག་རྒྱལ་བོ་སོགས་
དྲེགས་པ་ཐམས་ཅད་ཀྱིས་ཆོས་ཞུ་བ་དང༌། ། གཙིགས་ཆེན་དུ་བྱེད་
པའང་བྱུང༌། ནང་དུ་ཡང་ཡང་དག་པའི་རྟོགས་བ་སྐྱེས། དེའི་ཚེ་
བླ་མ་བསྙུང་ཚུལ་བསྟན་པ་དེ་ཁོ་བོའི་དོན་དུ་མཛད་པར་གདན་་་་
གསུངས། དེ་བཞིན་དུ་དགེ་བཤེས་འབྲོམ་སྟོན་པས་ཀྱང་ཇོ་བོའི་
ཞབས་ཏོག་གཞན་དང་མི་མཉམ་པར་མཛད་པས། ཇོ་བོའི་སློབ་མ་
གཞན་ལས་ཁྱད་དུ་ཐོན་བ་བྱུང་བ་དང༌། ལྷག་པར་ཇོ་བོའི་ཆབ་
ཆེན་ཡང་ཕྱག་རྗེན་པས་བླངས་ཏེ་འདོར་བ་སོགས་བླ་མའི་ཕྱོགས་སུ་
ངན་ལས་ཐམས་ཅད་ལྷག་པར་ཡང་དང་དུ་བླངས་པའི་རྟེན་འབྲེལ་
གྱིས་རྟེན་དགེ་བསྙེན་དུ་བཞུགས་ཀྱང་། རབ་བྱུང་ཀུན་གྱིའང་་་་
གཙུག་རྒྱུན་དུ་ གྱུར་ ཅིང་ ཇོ་བོའི་རྒྱལ་ཚབ་ཏུ་གྱུར་བ་ཡིན་ནོ། །
ཁར་ 11 -་



མདོར་ན་འཇམ་མགོན་ས་པཎ་གྱི་ཞལ་ནས། བསྐལ་བ་སྟོང་དུ་ཕ་
རོལ་ཕྱིན་པའི་ཚུལ། མགོ་དང་རྐང་ལག་བདོག་པ་གཏོང་བའི་་་
ཚོགས། །བླ་མའི་ལམ་གྱིས་སྐད་ཅིག་གཅིག་ལ་སྡུད། །རིམ་གྲོ་གྱིས་
ལ་དགའ་བ་སྒོམས་ཤིག་ཨང་། ། ཞེས་གསུངས་པ་ལྟར་གཞན་དུ་
བསྐལ་བ་སྟོང་ཕྲག་མང་པོར་མགོ་དང་རྐང་ལག་ སོགས་བདོག་པ་
ཐམས་ཅད་གཏོང་བའི་བསོད་ནམས་ཀྱི་ཕུང་པོ་ཡང་བླ་མའི་ཞབས་
ཏོག་འབད་ན་སྐད་ཅིག་མ་གཅིག་ལ་སྡུད་པར་འགྱུར་བས་སློབ་མའི་
ཚོགས་རྫོགས་པ་དང་སྒྲིབ་པ་སྦྱོང་བའི་ཐབས་སུ་བླ་མའི་ཞབས་ཏོག་
ལས་ལྷག་པ་གང་ཡང་མེད་གསུང་། དེས་ན་སྡོང་བུ་བཀོད་པའི་
མདོ་ལས་གསུང་པའི་སེམས་དགུས་བསྟེན་ཚུལ་ཤེས་པར་བྱས་ནས་
ལག་ལེན་དུ་འགེལ་གང་ཐུབ་བྱེད་ཅིང་། དམའ་མཐར་སྨོན་ལམ་
ཚུན་ཡང་འདེབས་དགོས་སོ། །
གཉིས་པ་བླ་མའི་སྐུ་བརྙན་བཞེང་པའི་ཕན་ཡོན་ནི། སངས་
རྒྱས་ཐམས་ཅད་མཆོད་པ་ལས་བླ་མར་མཆོད་པ་ཕན་ཡོན་ཆེ་བ་དང༌
འདྲ་བར། སངས་རྒྱས་ཐམས་ཅད་ཀྱི་སྐུ་བརྙན་བཞེངས་པ་ལས་བླ་
མའི་སྐུ་བརྙན་བཞེངས་པ་བསོད་ནམས་ཆེ་བར་ཡང་གསུངས་ཏེ།
ཨ་ཏི་བཀོད་པའི་རྒྱུད་ལས། སངས་རྒྱས་དཔག་ཏུ་མེད་པ་ཡི། །སྐུ་
གཟུགས་གྲངས་མེད་བྱས་པ་བས། ། བླ་མའི་སྐུ་འབག་སུས་བྲིས་
- 12 -



པ། །འདི་ནི་བསོད་ནམས་ཁྱད་པར་འཕགས། །ཞེས་སོ། །འདིས་
མཚོན་ནས་སངས་སས་ཐམས་ཅད་ཀྱི་གསུང་རབ་འབྲི་བ་ལས་བླ་མའི་
གསུང་འབྲི་བ་བསོད་ནམས་ཆེ་བ་སོགས་ཀྱང་ཤེས་པར་བྱའོ། །
གཉིས་པ་དད་ཅིང་གུས་པའི་ཕན་ཡོན་ལ། བྱིན་རླབས་ངང་
གིས་འཇུག་པའི་ཕན་ཡོན། - ཉམས་རྟོགས་ཤུགས་ཀྱིས་སྐྱེ་བའི་ཕན་
ཡོན། གྲུབ་པ་མྱུར་དུ་ཐོབ་པའི་ཕན་ཡོན་ནོ། །
དང་པོ་ནི། གངས་ལས་ཆུ་རྒྱུན་འབྱུང་དང་མི་འབྱུང་ནི་དེ་ལ་
ཉི་འོད་ཕོག་དང་མི་ཕོག་ལ་རག་ལས་པ་བཞིན་དུ་བླ་མའི་བྱིན་རླབས་
འཇུག་དང་མི་འཇུག་ནི་བླ་མར་དད་པ་ཡོད་མེད་ལ་རག་ལས་པས་
བྱིན་རླབས་འཇུག་པར་འདོད་ན་མོས་གུས་ལ་གནད་དུ་བསྣུན་ནས་
བསྐྱངས་དགོས་སོ། ། ། དེ་ལྟར་ཡང་ལྔ་ལྡན་ལས། བླ་མ་སྐུ་བཞིའི་
གངས་རི་ལ། ། མོས་གུས་ཀྱི་ཉི་མ་མ་ཤར་ན། ། བྱིན་རླབས་ཀྱི་ཆུ་
རྒྱུན་མི་འབྱུང་བས། །སེམས་མོས་གུས་འདི་ལ་ནན་ཏན་མཛོད། །
ཅེས་དང་། བེའུ་བུམ་སྔོན་པོ་ལས། བླ་མའི་བྱིན་རླབས་ཆེ་དང་
ཆུང་བ། ། དངོས་ལ་མ་ཡིན་རང་ལ་རག་ལས། ། ཞེས་འབྱུང་བ་
ལྟར་རོ། །
གཉིས་པ་ནི། དེ་ལྟར་བྱིན་རླབས་འཇུག་ཕུལ་ཆེ་ཆུང་དད་པ་
ཆེ་ཆུང་གི་རྗེས་སུ་བྱེད་པ་དང་འདྲ་བར་ཉམས་རྟོགས་སྐྱེ་ཕུལ་ཆེ་ཆུང་
བམ 13
ཁ



ཡང་དད་པ་ཆེ་ཆུང་གི་རྗེས་སུ་བྱེད་དེ། རྒོད་ཚང་བས། མོས་གུས་
རབ་ ལ་ཉམས་མྱོང་རབ། ། མོས་གུས་འབྲིང་ལ་ཉམས་མྱོང་་་་་་་
འབྲིང་། །མོས་གུས་ཐ་ལ་ཉམས་མྱོང་ཐ། ། དེ་ཕྱིར་ཚད་ལྡན་མོས་
གུས་གཅེས། ། ཞེས་དང༌། རྒྱལ་བ་དབེན་ས་པས། མདོར་ན་་
ཉམས་རྟོགས་ཆེ་ཆུང་གང་སྐྱེས་པ། ། དད་པ་ཆེ་ཆུང་བསྒོམས་པའི་
མཐུ་ཡིན་པས། ། ཞེས་དང་། རྒྱལ་མཆོག་བདུན་པས། ཉམས་
དང་རྟོགས་པ་སྐྱེ་བ་ལ། ། བླ་མའི་བྱིན་རླབས་བོགས་སུ་ཆེ། ། དེ་
ཡང་དད་དང་མོས་གུས་ལ། །རག་ལས་རྩེ་གཅིག་གསོལ་བ་ཐོབ། །
ཅེས་གསུངས་པ་ལྟར་རོ། ། མདོར་ན་དད་གུས་ཇི་ཙམ་ཆེ་བ་དེ་ཙམ་
དུ་བྱིན་རླབས་འཇུག་ཅིང་། བྱིན་རླབས་ཇི་ཙམ་འཇུག་པ་དེ་ཙམ་
དུ་ཉམས་རྟོགས་སྐྱེ་བས་བླ་མའི་མོས་གུས་ཁོ་ན་ཉམས་རྟོགས་སྐྱེ་བའི་
སྒོར་བསྔགས་སོ། །
གསུམ་པ་ནི། རྡོ་རྗེ་སློབ་དཔོན་ཚད་ལྡན་ཅིག་ལ་མོས་གུས་
རྣམ་དག་ཚད་དུ་འཁྱོལ་བ་ཞིག་བྱུང་ན་ཚེ་འདིར་འཚང་རྒྱ་མི་རྒྱ་ཐེ་
ཚོམ་ མེད་ པར་ གསུངས་ ཏེ། དུས་ ཀྱི་ འཁོར་ ལོའི་ རྒྱུད་ ལས།
བསྐལ་ བ་དུས་གསུམ་ ཐམས་ ཅད་དུ། ། དཀོན་མཆོག་གསུམ་ལ་
མཆོད་པ་དང་། །སྲོག་ཆགས་བྱེ་བའི་ཚེ་བསྐྱབས་པས། །ཚེ་འདིར་
སངས་རྒྱས་མི་འཐོབ་སྟེ། །བཀའ་དྲིན་ཅན་གྱི་བླ་མ་ལ། །དད་པ་
- 14 ཁ་



ཡིས་ནི་མཉེས་བྱེད་ན། །མཆོག་དང་ཐུན་མོང་དངོས་གྲུབ་ནི། ཚེ་
འདི་ཉིད་ལ་ངེས་པར་འཐོབ། ། ཅེས་དང༌། གྲུབ་ཆེན་རྨོག་ལྕོག་
པས། སྒོམ་སྲན་གྱིས་གྲོལ་བར་ཐེ་ཚོམ་ཟ། ། མོས་གུས་ཀྱིས་གྲོལ་
བར་ཐེ་ཚོམ་མེད། །ཅེས་དང་། ཏེ་ལོ་པས། རྡོ་རྗེ་འཆང་དབང་
ཚེ་འདིའི་ཐོབ་འདོད་པས། ། ལམ་གྱི་མཐར་ཐུག་བླ་མ་དམ་པའི་
ལམ། ། མོས་གུས་མཐར་ཐུག་བླ་མའི་མོས་གུས་ཡིན། ། ཞེས་དང༌།
རྒྱལ་བ་རྒོད་ཚང་བས། ཚེ་གཅིག་གིས་སངས་རྒྱས་ཐོབ་པ་དེ། །
གདམས་པ་གཞན་གྱིས་ཁས་མི་ལོངས། ། མོས་གུས་ཀྱིས་ལོངས་པར་
ཐེ་ཚོམ་མེད། ་། ཅེས་སོ། ། མ་སྒོམ་སངས་རྒྱས་ཞེས་ཐོས་བསམ་
སོགས་ཀྱི་ངལ་བ་ཆེར་མ་དགོས་པར་བདེ་བླག་ཏུ་གྲོལ་བ་ཡང་མོས་
གུས་ཀྱི་མཐུ་ཡིན་པར་བཀའ་བརྒྱུད་གོང་མ་རྣམས་བཞེད་དེ། རྒྱལ་
བ་ཡང་དགོན་པས། བླ་མས་ཚིག་གཅིག་མ་བཤད་ལ། །སློབ་མས་
ཐུན་གཅིག་མ་བསྒོམས་པར། ། ཚེ་གཅིག་གིས་སངས་རྒྱས་ཐོབ་པ་
དེ། །ལམ་ཟབ་མོ་བླ་མའི་མོས་གུས་ཡིན།་ ། ཞེས་གསུངས་པ་ལྟར་
རོ། ། བླ་མའི་རིན་པོ་ཆེའི་ཞལ་ནས། ། དད་པ་སྔོན་འགྲོ་མ་ལྟར་
བསྐྱེད་པ་སྟེ། །ཡོན་ཏན་ཐམས་ཅད་བསྲུང་ཞིང་སྤེལ་བར་བྱེད། །
ཅེས་གསུངས་པ་དེ་དངོས་འབྲེལ་རེད། གང་ཡིན་ཞེ་ན། ངས་ནི་
གཞན་དག་ལྟར་དཀའ་བ་གང་ཡང་སྤྱད་མ་མྱོང་། །གསུངས་པའང་
-- 15 -



བླ་མའི་མོས་གུས་ལ་གནད་དུ་བསྣུན་པའི་སྟོབས་ཀྱིས་ཡོན་ཏན་གྱི་
ཚོགས་ཐམས་ཅད་འབད་མེད་ལྷུན་གྲུབ་ཏུ་མངོན་དུ་འགྱུར་བར་ཞལ་
གྱིས་བཞེས་པ་སྟེ། མདོར་ན་རྒྱལ་བ་རྒོད་ཚང་པ་ཆེན་པོས། མོས་
གུས་ལྟ་བུའི་གདམས་པ་ནི། ། སྔོན་ཆད་མ་བྱུང་ད་མི་འབྱུང་། །
ཞེས་མོས་གུས་ལས་ལྷག་པའི་གདམས་པ་གང་ཡང་མེད་པར་གསུངས་
ཏེ། བཀའ་གདམས་གོང་མ་རྣམས་ཀྱིས་ཀྱང་དེ་ཁོ་ན་ལྟར་གསུངས་
པས། འདི་ལ་ཆིག་དྲིལ་དུ་འབད་རིགས་སོ། ། བླ་མ་རིན་པོ་ཆེའི་
ཞལ་ནས་ཀྱང་། བླ་མའི་མོས་གུས་འདི་ལ་ནི་ལམ་སྤྱི་དང་མི་འདྲ་
བའི་ཟབ་ཁྱད་དམིགས་བསལ་ལྟ་བུ་ཞིག་ཡོད་གསུང་བ་ཐོས་སོ། །
འོ་ན་མོས་གུས་རྣམ་དག་སྐྱེས་པའི་ཚད་ཇི་ལྟ་བུ་ཞིག་དགོས་སམ་སྙམ་
ན། བླ་མའི་ཡོན་ཏན་དང་ཐུགས་རྗེ་དྲན་པ་ཙམ་གྱིས་མིག་ནས་
མཆི་མ་འཁྲུག་པ་དང་ལུས་ཀྱི་བ་སྤུ་ལྡང་ནུས་པ་ཙམ་ཞིག་དགོས་ཏེ།
ཉེ་བརྒྱུད་གསོལ་འདེབས་ལས། འཇིག་རྟེན་འཇིག་རྟེན་འདས་་་
པའི་དགེ་ལེགས་ཀྱི། ། ཞེས་སོགས་གསུངས་བའི་དགོངས་པའོ། །
འདི་དང་མཐུན་པར་སྔོན་གྱི་དམ་པ་རྣམས་ཀྱིས་ཀྱང་བླ་མའི་མཚན་
ཐོས་པ་དང་དྲན་པ་ཙམ་གྱིས་སྤྱན་ཆབ་དབང་མེད་དུ་འབྱུང་བར་
བཤད་ལ། བདག་ཅག་གི་རྩ་བའི་བླ་མའི་རྣམ་པར་ཐར་པའང་དེ་
དང་འདྲ་སྟེ། སློབ་མ་ཡོངས་ལ་མཐུན་སྣང་དུ་གྲུབ་པ་དེའོ། །ཞལ་
16 -



ནས་ཀྱང་། ཁྱེད་ ཅག་རྩ་བའི་བླ་མའི་མཚན་གང་འདོད་འདོད་
བརྗོད་ཐུབ་པ་ སྐལ་བ་བཟང་པོ་རེད། ངས་ནི་རྩ་བའི་བླ་མ་་་་
མཚན་རྫོགས་པར་བརྗོད་མ་མྱོང་། བརྗོད་པར་བརྩམས་པ་ན་་་་
བརྣངས་ནས་ ཐོན་གྱིན་མི་འདུག་གསུང་། མདོར་ན་བླ་མ་་་་་
དམིགས་པའི་དད་གུས་བཅོས་མིན་ཞིག་བྱུང་ན་བྱིན་རླབས་མི་འཇུག་
པའི་དབང་མེད། བླ་མའི་བྱིན་རླབས་ཞུགས་ན་ཡོན་ཏན་མི་སྐྱེ་བའི་
དབང་མེད་བས་མོས་གུས་ལས་ཟབ་པ་མེད་གསུང་། གསུམ་པ་དྲན་
ཅིང་གསོལ་བ་འདེབས་པའི་ཕན་ཡོན་ལ། དྲན་པའི་ཕན་ཡོན་དང་།
གསོལ་བ་འདེབས་པའི་ཕན་ཡོན་ནོ། ། །
དང་པོ་ལ། དྲན་པ་ཙམ་གྱི་ཕན་ཡོན་དང༌། རྟག་པར་རྒྱུན་
ལྡན་དུ་དྲན་པའི་ཕན་ཡོན་ནོ། །དང་པོ་ལ། བསྐྱེད་རིམ་བསྒོམ་པ་
ལས་ལྷག་པའི་ཕན་ཡོན། རྫོགས་རིམ་བསྒོམ་པ་ལས་ལྷག་པའི་ཕན་
ཡོན། བསོད་ནམས་གཞན་ཐམས་ཅད་ཟིལ་གྱིས་གནོན་པའི་ཕན་
ཡོན། འཕོ་བ་རྣམས་ཀྱི་མཆོག་ཏུ་འགྱུར་བའི་ཕན་ཡོན་ནོ། །
དང་པོ་ནི། དམ་ཚིག་བཀོད་པར། མཚན་དང་དཔེ་བྱད་
འབར་བའི་ལྷ། ། བསྐལ་བ་འབུམ་དུ་བསྒོམ་པ་བས། །བླ་མ་སྐད་
ཅིག་དྲན་པ་མཆོག ། ཅེས་ཡི་དམ་གྱི་ལྷ་བསྐལ་པ་འབུམ་ཕྲག་དུ་
མར་བསྒོམ་པ་ལས་བླ་མ་སྐད་ཅིག་དྲན་པ་བསོད་ནམས་ཆེས་ཆེ་བར་
ཡ 17
མ



གསུངས་ཤིང༌། གསལ་ བ་སྒྲོན་མེའི་རྒྱུད་ལས་ཀྱང་འདི་ལྟར་དུ་་
གསུངས་ཏེ། གང་གིས་བསྐལ་པ་བརྒྱད་ཁྲི་བཞི་སྟོང་གི་བར་དུ་སྦྱིན་
པ་གཏོང༌། ཚུལ་ཁྲིམས་བསྲུངས། བཟོད་པ་བསྒོམས། བརྩོན་
འགྲུས་བརྩམས། བསམ་གཏན་ལ་མཉམ་པར་བཞག ཤེས་རབ་
བསྐྱེད་པ་བས། ལྷའི་སྐུ་མཚན་དང་དཔེ་བྱད་ཀྱི་བརྒྱན་པ་སྐད་ཅིག་
དྲན་པ་བསོད་ནམས་ཆེ། དེ་བསྐལ་པ་བརྒྱད་ཁྲི་བཞི་སྟོང་གི་བར་
དུ་བསྒོམ་པ་བས། བླ་མ་སྐད་ཅིག་དྲན་པ་བསོད་ནམས་ཆེའོ། །དེ་
ཅིའི་ཕྱིར་ཞེ་ན། ཚེ་འདི་ཉིད་དུ་འཚང་རྒྱ་བའི་ཕྱིར་རོ། ། ཞེས་
དང༌། རྒྱལ་བ་རྒོད་ཚང་པས་ཀྱང༌། བསྐྱེད་རིམ་བསྒོམ་པ་མང་
ལགས་ཏེ། །བླ་མ་བསྒོམ་པའི་གོང་ན་མེད། །ཅེས་གསུངས་སོ། །
གཉིས་པ་ནི། ཨ་ཏིའི་བཀོད་པ་ལས། རྫོགས་པའི་རིམ་པ་
བསྐལ་པའི་བར་དུ་ནི། །གཉིད་དང་འདུ་འཛི་སྤངས་ཏེ་བསྒོམས་པ་
ལས། ། བླ་མ་རང་སེམས་སྟེང་དུ་དར་གཅིག་ཙམ། ། བསྒོམས་པའི་
བཅུ་དྲུག་ཆར་ཡང་མི་ཕོད་དོ། ། ཞེས་རྫོགས་རིམ་བསྐལ་བའི་བར་
དུ་ཡེངས་མེད་བསྒོམས་པ་ལས། བླ་མ་སྙིང་དབུས་སུ་དར་གཅིག་
བསྒོམས་པ་བསོད་ནམས་བཅུ་དྲུག་འགྱུར་གྱིས་ཆེ་བར་གསུངས་སོ། །
བསྐྱེད་རྫོགས་སོགས་ཟབ་རྒུའི་མན་ངག་ཅི་འདྲ་ཞིག་བསྒོམས་ཀྱང་
ཅིག་ཤོས་ལ་ལྟོས་ན་ས་ཕྱོད་ཤིན་ཏུ་ཆུང་བར་དགོངས་ཏེ། བཀའ་
18 ཁ་



བརྒྱུད་འདིའི་ལུགས་ཀྱིས་དགེ་སྦྱོར་གང་བྱེད་ཀྱང་བླ་མའི་རྣམ་འབྱོར་
གྱི་སྟེང་ནས་བྱེད་པའི་ཕྱག་སྲོལ་མཆིས་པ་ནི་རྗེ་བཙུན་འཇམ་དཔལ་
དབྱངས་ཀྱི་མན་ངག རྗེ་ཡབ་སྲས་ཀྱི་བཞེད་སྲོལ། དམ་པ་བར་
མ་ཆད་པ་ལས་བརྒྱུད་པའི་གདམས་པ་རྨད་དུ་བྱུང་བའོ། །
གསུམ་ པ་ ནི། མགྲིན་ སྔོན་ ཟླ་ བའི་ རྟོགས་ བརྗོད་ ལས།
འོན་ཏེ་བླ་མ་དྲན་ཙམ་གྱིས། ། རྒྱལ་ཀུན་མཆོད་དང་བཀུར་་་་་
སོགས། །བསོད་ནམས་གཞན་ཀུན་ཟིལ་གནོན་གསུངས། །ལེགས་སོ་
ལེགས་སོ་ཡི་རང་བསྒོམས། ། ཞེས་བླ་མ་ཡིད་ལ་དྲན་པ་ཙམ་གྱིས་
ཀྱང་སངས་རྒྱས་ཐམས་ཅད་མཆོད་པ་དང་བསྙེན་བཀུར་བ་སོགས་
ཀྱིས་མཚོན་པའི་བསོད་ནམས་གཞན་ཐམས་ཅད་ཟིལ་གྱིས་གནོན་
པར་གསུངས་ཏེ། མཁས་རློམ་དྲེགས་བཅན་གྱི་ཐུགས་ལ་འཐད་མི་
འཐད་ཇི་ལྟར་ཡང་ཉམས་ལེན་མཁན་གྱིས་གཅིག་ཏུ་ཡིད་ཆེས་པར་བྱ་
བའི་གནས་སོ། །
བཞི་པ་འཕོ་བ་རྣམས་ཀྱི་མཆོག་ཏུ་འགྱུར་བའི་ཕན་ཡོན་ནི།
དཔུང་བཟང་གིས་ཞུས་པའི་རྒྱུད་ལས། སྐྱེ་བུ་གང་ཞིག་འཆི་བའི་
ཚེ། ། བླ་མ་སྐད་ཅིག་དྲན་གྱུར་ན། །འཕོ་བ་རྣམས་ཀྱི་མཆོག་ ཏུ་་་
འགྱུར། །སྐྱེས་བུ་དེ་ནི་མངོན་སངས་རྒྱུ། ། ཞེས་སྡིག་ཅན་སུ་འདྲ་
ཞིག་ཡིན་ཡང་འཆི་ཁར་བླ་མ་སྐད་ཅིག་ཙམ་དྲན་ཐུབ་ན་འཕོ་བ་་
ས 19 ཁས་



རྣམས་ཀྱི་མཆོག་ཏུ་འགྱུར་ཞིང༌། དེའི་མཐུས་བདེ་འགྲོར་སྐྱེས་ཏེ་
རིང་མིན་སངས་རྒྱས་ཀྱི་གོ་འཕང་ཐོབ་པར་གསུངས་སོ། གཉིས་པ་
རྟག་པར་རྒྱུན་ལྡན་དུ་དྲན་པའི་ ཕན་ཡོན་ལ། འདོད་པའི་དོན་
ཐམས་ཅད་འབད་མེད་ལྷུན་གྲུབ་ཏུ་འབྱུང་བའི་ཕན་ཡོན། ཡི་དམ་
གྱི་ལྷ་མང་པོ་ཞར་ལ་གྲུབ་ཅིང་། ཚེ་འདིར་མཆོག་ཐོབ་པའི་ཕན་
ཡོན། སྤངས་རྟོགས་ཀྱི་ཡོན་ཏན་ཀུན་གྱི་གོ་ཆོད་པའི་ ཕན་ཡོན་
དང་པོ་ནི། སྡོང་བུ་བཀོད་པའི་མདོ་ལས། དགེ་བའི་་་་
བཤེས་གཉེན་ཡིད་ལ་བྱེད་པ་དང་མི་འབྲལ་གུ་ལ་དོན་ཐམས་ཅད་
མངོན་དུ་འགྱུར་རོ། ། ཞེས་བླ་མ་འབྲལ་མེད་དུ་དྲན་ན་འདོད་ཁྲོའི་
དོན་ཐམས་ཅད་འབད་མེད་ལྷུན་གྲུབ་ཏུ་འབྱུང་བར་གསུངས་ཁྲི་མྱོང་
བས་ཀྱང་ངོ༌། ། །
གཉིས་པ་ནི། རྨོག་ལྕོག་པ་ཆེན་པོས། ཐུགས་རྗེ་ཆེན་པོ་
དཀར་ན་ རང་ དཀར། རྗེ་བཙུན་སྒྲོལ་ མ་ དམར་ ན་ རང་དམར།
དགྱེས་པ་རྡོ་རྗེ་སྔོ་ན་རང་སྔོ། ང་ནི་གང་ན་འདུག་ཀྱང་བླ་མའི་སྣང་
བ་དང་བྲལ་མ་མྱོང་། ཚེ་གཅིག་གིས་སངས་རྒྱས་དེ་ད་ཡོང་ཡོང་
འདྲ། ཞེས་བླ་མའི་སྣང་བ་དང་མི་འབྲལ་བར་རྩེ་གཅིག་ཏུ་དྲན་
པའི་སྟོབས་ཀྱིས་ཡི་དམ་གྱི་ལྷ་མང་པོའི་ཞལ་གཟིགས་ཤིང་། སྐུ་ཚེ་
20 -



དེ་ཉིད་ལ་མཆོག་འགྲུབ་པར་ཞལ་གྱིས་བཞེས་པ་ལྟ་བུའོ། ། དེས་ན་
རང་རེ་བླ་མ་མངོན་སུམ་དུ་མཇལ་པ་ལ་ཇི་མི་སྙམ་པར་ཡི་དམ་གྱི་
ལྷའམ་ཅིག་ཟུར་དུ་འབད་པས་བསྒྲུབས་ནས་ཞལ་གཟིགས་སུ་རེ་བ་ནི་
ཁོང་གི་རྣམ་ཐར་དང་རྒྱབ་འགལ་ལོ། ། སྤྱན་སྔ་བློ་གྲོས་རྒྱལ་མཚན་
གྱི་ཞལ་ནས་ཀྱང༌། རང་རེ་ལ་འཁོས་འཁྱེར་མེད་ཀྱང་ཡིད་ལ་བླ་མ་
མིན་པ་བསམ་རྒྱུ་མེད་པ་ཞིག་བྱེད་ན་རྟེན་འབྲེལ་ཀྱི་ཆེ་བས་ཚེ་འདི་
རང་ལ་སྤུ་མདོག་འགྱུར་མི་འགྲོ་བ་མི་སྲིད་ཅེས་གསུངས་སོ། །
གསུམ་པ་ནི། ཡིད་བཞིན་གྱི་ནོར་བུ་བྱུང་ན་བདོག་པའི་ས་
དངོས་པོ་གཞན་མེད་ཀྱང་དེ་གཅིག་པུས་ཆོག་པ་ལྟར་མོས་གུས་བཅོས་
མིན་རྒྱུན་ཆགས་སུ་བྱུང་ན་ལུང་རྟོག་ཀྱི་ཡོན་ཏན་གཞན་མེད་ཀྱང་རེ་
ཞིག་དེ་གཅིག་པུས་ཆོག་པ་ལྟ་བུར་དམ་པ་གོང་མ་རྣམས་གསུངས་ཏེ།
འགྲོ་མགོན་གཙང་བ་རྒྱ་རས་ཀྱིས། རྗེ་ཡི་མོས་གུས་མ་བྲལ་ན། །
ཆོས་མི་ཤེས་ཀྱང་འདི་གས་ཆོག ། སྒོམ་མ་སྐྱེས་ཀྱང་འདི་གས་ཆོག།
ཅེས་བྱ་བ་སོགས་རྒྱ་ཆེར་གསུངས་འདུག་ཅིང༌། སངས་རྒྱས་སྒོམ་
པས་ཀྱང་། འུ་ཅག་གི་དཀའ་བརྒྱུད་རིན་པོ་ཆེ་འདིའི་དབང་དུ་
བྱས་ན། དད་གུས་ཡོད་པ་གཅིག་པུས་ཆོག་པས། དད་གུས་མ་
ཉམས་པ་གྱིས་ལ་གསོལ་བ་ཐོབ། ཅེས་གསུངས་སྣང་བས་སོ། །
གཉིས་པ་གསོལ་བ་འདེབས་པའི་ཕན་ཡོན་ནི། སངས་རྒྱས་ཐམས་
21



ཅད་མཆོད་པ་ལས་བླ་མ་གཅིག་པུར་མཆོད་པ་བསོད་ནམས་ཆེ་བར་
གསུངས་པའི་རིགས་པས་སངས་རྒྱས་ཐམས་ཅད་བསྟོད་ཅིང་གསོལ་
བ་འདེབས་པ་ལས་བླ་མར་བསྟོད་ཅིང་གསོལ་བ་འདེབས་པ་ཕན་ཡོན་
ཆེ་བར་བཞེད་དེ། རྗེ་རྒོད་ཚང་བས། བཟླས་བརྗོད་བྱེ་བ་ས་ཡ་
ལས། །བླ་མའི་གསོལ་འདེབས་ལན་གཅིག་དགའ། ། ཞེས་ཡི་དམ་
ལྷ་ཐམས་ཅད་ཀྱི་སྙིང་པོ་བྱེ་བ་ས་ཡ་མང་པོ་བཟླས་པ་ལས་བླ་མའི་
མཚན་སྔགས་སམ་གསོལ་འདེབས་ལན་གཅིག་ཙམ་བྱས་པ་ཕན་ཡོན་
ཆེ་བར་གསུངས་སོ། ། གཞན་ཡང་ཁོང་གིས། གསོལ་བ་བཏབ་
པའི་ཕན་ཡོན་ནི། །རྗེ་དང་ཐུགས་ཡིད་གཅིག་ཏུ་འདྲེས། །གསོལ་
བ་བཏབ་པའི་ཕན་ཡོན་ནི། །ཐུན་མོང་མ་ཡིན་རྟོགས་པ་འཆར། །
གསོལ་བ་བཏབ་པའི་ཕན་ཡོན་ནི། །རྒྱུན་ཆད་མེད་པའི་ཉམས་མྱོང་
ཡོང་། ། གསོལ་བ་བཏབ་པའི་《ནི། ། དཀོན་མཆོག་ཐུགས་རྗེས་
རྟག་ཏུ་སྐྱོབ། ། གསོལ་བ་《ནི། ། ཅི་བསམ་དགོས་འདོད་ལྷུན་
གྱིས་གྲུབ། །ཅེས་སོགས་མང་དུ་གསུངས་སོ། །དེ་དང་མཐུན་པར་
འགྲོ་མགོན་སངས་རྒྱས་དབོན་གྱིས་ཀྱང་། མ་མཐར་ཞག་བཅུ་སྐོར་
གསོལ་བ་རེམས་ལ་ ཐོབ་དང༌། རྟགས་ཁྱད་པར་ཅན་མ་བྱུང་ན་
ངས་ལན་པ་ཡིན་གསུང་བ་དང་། རྒྱལ་བ་ཡང་དགོན་པས་ཀྱང༌།
རྒྱུན་ཆད་མེད་པར་གསོལ་བ་ཕུར་ཚུགས་ སུ་ བཏབ་པས། བྱིན་་་་
- 22 -



རླབས་ སྙིང་ ལ་ འཇུག ་ ཐ་ མལ་ གྱི་ ཤེས་ པ་ རང་ ལོག་ ལ་ ལྡོག
དངོས་པོར་འཛིན་པ་རང་ཞིག་ཏུ་འཇིག སྟོང་པ་ཉིད་ཀྱི་དོན་རྒྱུད་
ལ་རང་ ཤར་དུ་སྐྱེ། རང་བྱུང་ལྷན་ཅིག་སྐྱེས་པའི་རྟོགས་པ་ལག་
མཐིལ་དུ་གཏེར་བཞག་པ་བཞིན་དུ་མངོན་སུམ་དུ་ཅེར་མཐོང་དུ་རང་
ངོ་ཤེས་གསུང་བ་སོགས་མཐའ་ཡས་སོ། །ནད་གདོན་བར་ཆད་སེལ་
བ་ ལའང་བླ་ མར་ གསོལ་ བ་ བཏབ་ པ་ ཉིད་ མཆོག་ ཏུ་ བསྔགས་ ཏེ།
སྔོན་ཕན་པོ་ཡུང་བའི་ལུང་བར་མི་ཞིག་ལ་གདོན་གྱིས་བཏབ་པས།
དགེ་བཤེས་ཁམ་ལུང་པ་གདན་དྲངས། དེར་ཁོང་གིས་བྱམས་སྙིང་
རྗེ་བསྒོམས་པ་དང༌། ཁྲོ་བོའི་སྔགས་བཟླས་པ་སོགས་གང་བྱས་ཀྱང་
མི་ཕན་པ་ལ་གཞོག ཁོང་གི་བླ་མ་དགེ་བཤེས་སྟོན་པ་ལ་གསོལ་བ་
བཏབ་པས་ཕན་རབ་བྱུང་གསུངས་པའི་ལོ་རྒྱུས་དང་། རྒྱལ་བ་རྒོད་
ཚང་བས་ཀྱང་། གསོལ་བ་བཏབ་པའི་ཕན་ཡོན་ནི། །མཁའ་འགྲོ་
ཆོས་སྐྱོང་བུ་བཞིན་གཟིགས། །གསོལ་བ་བཏབ་པའི་ཕན་ཡོན་ནི། །
བར་ཆད་བདུད་ཀྱིས་ཚུགས་མི་འགྱུར། །ཞེས་དང༌། དགེ་བཤེས་
སྟོན་པས་ཀྱང་། ཡི་དམ་གྱི་ལྷ་གཞན་ལ་གསོལ་བ་བཏབ་པ་ལས།
ཇོ་བོ་ལ་གསོལ་བ་བཏབ་ན་བྱིན་རླབས་མྱུར་བ་ང་ལ་ཉམས་མྱོང་ཡོད་
གསུངས་པ་སོགས་མང་ངོ༌། །བློ་ཆོས་སུ་འགྲོ་བ་དང་། ཆོས་ལམ་དུ་
འགྲོ་བ་སོགས་གང་ལའང་བླ་མར་གསོལ་བ་གདབ་པ་ཉིད་པོགས་
- 23 -



འདོན་གྱི་མཆོག་ཏུ་ཡང་བསྔགས་ཏེ། ཏེ་ལོ་པས། པོགས་འདོན་
ཀུན་གྱི་མཆོག་གྱུར་བ། །བླ་མ་ཡིན་ནོ་ན་རོ་པ། ། ཞེས་དང་། རྗེ་
རིན་པོ་ཆེས་འདུལ་འཛིན་གྲགས་པ་རྒྱལ་མཚན་ལ་གདམས་པ་ལས།
དེ་ལྟར་སྔར་བཤད་པའི་ཡོན་ཏན་མ་སྐྱེས་པ་རྣམས་སྐྱེ་སླ་བ་དང་སྐྱེས་
པ་རྣམས་ལམ་དུ་འགྲོ་ཞིང་རྒྱུན་བརྟན་པར་བྱེད་པ་ལ། མཚན་ཉིད་
དང་ལྡན་པའི་དགེ་བའི་བཤེས་གཉེན་ལ་སྟོན་པའི་འདུ་ཤེས་བསྐྱེད་
པའི་དད་པ་བརྟན་པོ་དང༌། སྐྱབས་ཀྱི་དམ་པ་གསུམ་ལ་དམིགས་
རྣམ་ལེགས་པར་ཕྱེད་པའི་སྒོ་ནས་སྙིང་ཐག་པ་ནས་ངེས་ཤེས་འདྲོངས་
པ་གནད་དུ་ཆེ་བས། ཆོས་ལྡན་གྱི་བྱ་བ་གང་བསྒྲུབས་ཀྱང་འདི་
གཉིས་ཀྱི་སྒོ་ནས་གསོལ་བ་དྲག་ཏུ་གདབ་ཅིང་། སྨོན་ལམ་ཤུགས་
དྲག་པར་བྱའོ་ཞེས་གདམས་པ་ལྟར་རོ། ། མདོར་ན་ཡིད་བཞིན་གྱི་
ནོར་བུ་ལ་གསོལ་བ་བཏབ་ན་ཚེ་འདིའི་འདོད་དོན་ཐམས་ཅད་ལྷུན་
གྱིས་གྲུབ་པ་དང་འདྲ་བར་བླ་མ་ལ་གསོལ་བ་ཤུགས་དྲག་ཏུ་བཏབ་ན།
འདས་མ་འདས་ཀྱི་དཔལ་ཕུན་སུམ་ཚོགས་པ་ཐམས་ཅད་འབད་མེད་
ལྷུན་གྲུབ་ཏུ་འབྱུང་བས། གསོལ་བ་འདེབས་པ་ཉིད་ཤིན་ཏུ་གལ་ཆེ་
བར་གསུངས་ཏེ། ན་རོ་པས། གཙུག་གི་ནོར་བུ་ལྟ་བུར་གསོལ་བ་
བཏབ། ། འདིས་ནི་ཕུན་ཚོགས་ཐམས་ཅད་འགྲུབ་པར་འགྱུར། །
ཞེས་དང་། གཞན་ཡང་དེ་དང་ཆ་འདྲ་བ་དམ་པ་མང་པོས་་་་་་
24. མ་



དབྱངས་གཅིག་ཏུ་གསུངས་སོ། །
བཞི་པ་འདུད་ཅིང་སངས་རྒྱས་སུ་ལྟ་བའི་ཕན་ཡོན་ལ། གུས་
པས་འདུད་པའི་ཕན་ཡོན་དང་། སངས་རྒྱས་སུ་ལྟ་བའི་ཕན་ཡོན་
ནོ། ། །
དང་པོ་ནི། བླ་མས་ལ་ལུས་ཀྱི་སྒོ་ནས་ཕྱག་འཚལ་ཞིང་མངོན་
དུ་ལྡང་བ་དང༌། ངག་གི་སྒོ་ནས་བསྟོད་ཅིང་ཡོན་ཏན་བསྒྲགས་པ་
དང༌། ཡིད་ཀྱི་སྒོ་ནས་དད་ཅིང་གཙུག་ཏུ་བཀུར་བ་སོགས་མདོར་
ན་སྡོམ་གསུམ་སོ་སོའི་སྐབས་ནས་བླ་མ་ལ་ཞེ་ས་དང་ཕུ་དུད་ཇི་ལྟར་བྱ་
བར་གསུངས་པ་དེ་བཞིན་དུ་ཚུལ་བཞིན་ཉམས་སུ་བླངས་ན་ཚོགས་
རླབས་པོ་ཆེ་ཞར་ལ་རྫོགས་ཤིང་ལྷ་མི་ཀུན་གྱིས་ཕྱག་བྱ་བའི་འོས་སུ་
འགྱུར་བ་སོགས་ཕན་ཡོན་བསམ་གྱིས་མི་ཁྱབ་སྟེ། བསམ་མི་ཁྱབ་ལ་
དད་བྱས་ན། ། རྣམ་པར་སྨིན་པའང་བསམ་མི་ཁྱབ། ། ཅེས་
དང༌། ཅི་འདྲ་བ་ཡི་ལས་བྱས་པ། ། འབྲས་བུ་དེ་འདྲ་ཉིད་དུ་
འབྱུང༌། ། ཞེས་བྱ་བ་ལ་སོགས་པའི་དགོངས་པའོ། །དེས་ན་ལུས་
ངག་ཡིད་གསུམ་གྱི་སྒོ་ནས་ཐམས་ཅད་ཐམས་ཅད་ཁྱོད་ལ་འདུད། །
ཅེས་པའི་ཚུལ་དུ་བྱ་བ་ནི་རྟེན་འབྲེལ་ལེགས་ཚོགས་ཐམས་ཅད་ཀྱི་སྒོ་
ལྟ་བུའོ་གསུང་། ། གཉིས་པ་ནི། མདོ་རྒྱུད་དགོངས་འགྲེལ་དང་
བཅས་པ་ནས་བླ་མ་སངས་རྒྱས་སུ་ལྟ་དགོས་པར་ལན་གཅིག་མིན་
25 -



པར་གསུངས་ཤིང་། དེ་ལྟར་བལྟས་པའི་ཕན་ཡོན་ཡང་ལག་ན་རྡོ་
རྗེ་དབང་བསྐུར་བའི་རྒྱུད་ལས། དེ་ཡི་སེམས་ནི་དེ་ལྟ་ན། །རྟག་ཏུ་
དགེ་བ་སྐྱེ་བར་འགྱུར། །དེ་ནི་སེམས་ཅན་ཐམས་ཅད་ལ། ། ཕན་
པར་བྱེད་པའི་སངས་རྒྱས་འགྱུར། ། ཞེས་བླ་མ་ལ་སངས་རྒྱས་སུ་
བལྟས་ན་ཡོན་ཏན་མ་སྐྱེས་པ་རྣམས་སྐྱེ་ཞིང་། སྐྱེས་ཟིན་རྣམས་
གོང་དུ་འཕེལ་ནས་མྱུར་དུ་འཚང་རྒྱ་བར་གསུངས་ལ། དེ་བཞིན་དུ་
གསང་བ་གྲུབ་པ་ལས་ཀྱང་གསུངས་ཏེ། བླ་མ་དང་ནི་རྡོ་རྗེ་་་་
འཛིན། །གང་གིས་གཉིས་སུ་མེད་པར་མཐོང་། །དངོས་གྲུབ་བསྡུས་
པའི་མཚན་ཉིད་ཅན། །དེ་ཉིད་དེ་ནི་འདིར་ཐོབ་པའོ། ། ཞེས་བྱ་བ་
སོགས་རྒྱུད་དང་གྲུབ་ཆེན་གྱི་གཞུང་རྣམས་སུ་འདི་འདྲ་མཐའ་ཡས་པ་
ཅིག་གསུངས་སོ། །མདོར་ན་བླ་མ་སངས་རྒྱས་སུ་མཐོང་བའི་བཅོས་
མིན་གྱི་དད་གུས་འདི་ལས་ཟབ་པ་དང་མྱུར་བ་གང་ཡང་མེད་པར་
གསུངས་ཏེ། ཇི་སྐད་དུ། གང་གི་དྲིན་གྱིས་བདེ་ཆེན་ཉིད། །སྐད་
ཅིག་ཉིད་ལ་འཆར་བ་གང༌། །བླ་མ་རིན་ཆེན་ལྟ་བུའི་སྐུ། །རྡོ་རྗེ་ཅན་
ཞབས་པད་ལ་འདུད། ། ཅེས་བླ་མ་སངས་རྒྱས་སུ་མཐོང་བའི་དད་
གུས་བཅོས་མིན་ཞིག་བྱུང་ན་དེའི་མཐུས་བདེ་ཆེན་སངས་རྒྱས་ཀྱི་གོ་
འཕང་ཡང་ཚེ་ཐུང་སྐད་ཅིག་མ་གཅིག་ལ་འཐོབ་པར་ གསུངས་ པ་
སོགས་མང་ངོ༌། ། བྱང་ སེམས་སྤྱིལ་བུ་ བའི་ གསུང་ རྒྱུན་ ལས་ ཀྱང༌།
- 26 མ་



ཡན་ལག་ཐམས་ཅད་ཀྱི་ནང་ནས་གཅེས་ཤོས་ནི་སྙིང་ཡིན། འོན་ཏེ་
དེ་ཕྱུངས་ཀྱང་ལྷོ་ལྷོ་དམར་རྩེ་རེ་བ་གཅིག་ལས་མེད། དེ་བཞིན་དུ་
ཉམས་ལེན་ཐམས་ཅད་གྱི་ནང་ནས་ཟབ་ཤོས་བླ་མའི་རྣལ་འབྱོར་ཡིན།
འོན་ཏེ་དེའི་བཅུད་ཕྱུངས་ཀྱང་བླ་མ་སངས་རྒྱས་སུ་མཐོང་བའི་མོས་
གུས་གཅིག་པུ་ལས་མེད་གསུངས་ཏེ། འདི་ལ་གྲུབ་མཐའ་རིས་མེད་
ཀྱི་དམ་པ་རྣམས་དགོངས་པ་གཅིག་དང་དབྱངས་གཅིག་གོ ། གོང་
མའི་གསུང་རྒྱུན་ཞིག་ལ་ནི་ཕྱག་རྫོགས་སོགས་གྲུབ་མཐའ་གཞན་དག་
ལ་བླ་མའི་རྣལ་འབྱོར་ཉམས་ལེན་གྱི་མཐིལ་དུ་བྱེད་པའི་གདམས་པ་
ཡོད་པས། ། དེའི་རྟེན་འབྲེལ་གྱི་ཆེ་བས་སྙིགས་དུས་ཀྱི་ཚེ་ཐུང་གཅིག་
ལ་འཚང་རྒྱ་བ་དུ་མ་ཞིག་བྱུང་བ་ཡིན། འོན་ཏེ་བླ་མའི་རྣལ་འབྱོར་
ལམ་གྱི་སྲོག་ཤིང་དུ་བྱེད་པའི་གདམས་པ་མེད་པས། ལོ་གསུམ་
ཕྱོགས་གསུམ་ཙམ་ལ་འཚང་རྒྱུ་བ་སུ་ཡང་མ་བྱུང་། རང་རེའི་་་
བཀའ་བརྒྱུད་འདི་ལ་བླ་མའི་རྣལ་འབྱོར་ཉམས་ལེན་གྱི་མཐིལ་དུ་བྱེད་
པར་མ་ཟད། ལམ་གྱི་སྲོག་ཤིང་དུ་བྱེད་པའི་གདམས་པ་ཁྱད་པར་
བ་ཡོད་པས། དེའི་སྟོབས་ཀྱིས་ལོ་གསུམ་ཕྱོགས་གསུམ་ཙམ་ལའང་
འཚང་རྒྱ་བ་མང་དུ་བྱུང་ཞིང་། དེའང་ཆོས་ལུགས་གཞན་དག་ལྟར་
མཚམས་བཅད་འདག་སྦྱར་སོགས་ཀྱིས་དཀའ་སྤྱད་མངོན་ཚན་ཆེ་བ་
ལ་ལྟོས་མི་དགོས་པར་ཚེགས་ཆུང་དུས་གྲུབ་པའི་གོ་འཕང་བརྙེས་པ་
- 27 -



མང་དུ་བྱུང་སྟེ། ཟུང་འཇུག་ནོར་བུའི་ཕྲེང་བ་ཞེས་ངོ་མཚར་བའི་
ལོ་རྒྱུས་རྣམ་ཐར་ལ་བལྟས་ནའང་ཤེས་པར་ནུས་གསུངས། འོ་ན་བླ་
མའི་ མོས་ གུས་ ཚེ་ འདིར་འཚང་རྒྱ་བའི་ ཐབས་ ཀྱི་གཙོ་ བོ་ ཡིན་ན།
བསྐྱེད་རྫོགས་སོགས་སྔགས་ཀྱི་ཟབ་གནད་རྣམས་མི་དགོས་སམ་སྙམ་
ན་དགོས་མོད་ཀྱི། འོན་ཏེ་སྔར་བཤད་ པ་ དང་མི་འགལ་བ་ནི།
ཐུད་ཚོས་པ་མར་གྱི་སྐུ་དྲིན་ཡིན་ཟེར་བའི་དཔེ་ལྟར་སྔགས་ཟབ་བ་
མོས་གུས་ཀྱི་མཐུ་ཡིན་པའི་གནད་ཀྱིས་སོ། །དེ་ལྟར་ཡང་རྒྱལ་བ་རྒོད་
ཚང་བའི་རྣམ་ཐར་ལས། སྤྱིར་ན་གསང་སྔགས་ ཐབས་ཆེ་བ། །
ལམ་ཟབ་བླ་མའི་མོས་གུས་ཡིན། །ཞེས་དང་། རྒྱལ་བ་ཡང་དགོན་
པས། ཆོས་ཟབ་མོ་གསང་སྔགས་བླ་མེད་ཀྱི། །ལམ་གནད་དུ་དྲིལ་
བ་མོས་གུས་ཡིན། ། ཞེས་བླ་མ་སངས་རྒྱས་སུ་མཐོང་བའི་མོས་གུས་
ཉིད་སྔགས་བླ་མེད་ཀྱི་ཟབ་གནད་མཐའ་དག་ཕྱོགས་གཅིག་ཏུ་འདྲིལ་
བའི་ཉིང་ཁུ་ཡིན་པར་གསུང་པའི་ཕྱིར་རོ། ། དེའང་ཇི་སྐད་བཤད་
པའི་མོས་གུས་ཚད་དུ་འཁྱོལ་བ་ཞིག་བྱུང་ན། དེས་བསྐྱེད་རྫོགས་
སོགས་ཡོན་ཏན་ཐམས་ཅད་ཀྱི་སྣ་དྲངས་ནས་མྱུར་དུ་རྫོགས་པར་བྱེད་
པའི་དོན་ཡིན་ཏེ། མགྲིན་སྔོན་ཟླ་བའི་རྟོགས་བརྗོད་ལས། བླ་
མས་སངས་རྒྱས་ཀུན་དངོས་སུ། ། ཁ་ཞེ་མེད་པར་མཐོང་བ་འདི། །
ཡོན་ཏན་ཀུན་གྱི་མགོ་འདྲེན་ཡིན། །རྒྱལ་སྲས་ཀུན་གྱི་གཤེགས་ཤུལ་
28 ཁ་



ལགས། །ཞེས་བྱུང་བ་ལྟར་རོ། །
མདོར་ན་འགྲོ་མགོན་སངས་རྒྱས་དཔོན་གྱི་ཞལ་ནས། མོས་
གུས་ ཀྱི་བརླན་དང་བྲལ་བ་ལ། ། རྟོགས་པའི་མྱུ་གུ་མི་འཁྲུངས་
པས། ། སངས་རྒྱས་ཀྱི་འདུ་ཤེས་དང་མ་བྲལ་བར། ། གསོལ་བ་་་་་
འདེབས་པ་འདི་གལ་རེ་ཆེ། ། ཞེས་དང་། སྤྱན་སྔ་བློ་གྲོས་རྒྱལ་
མཚན་གྱིས། མདོ་དང་རྒྱུད་སྡེ་བསྟན་བཅོས་མཐའ་དག་ནས། །
དངོས་གྲུབ་ཀུན་གྱི་གཞི་རྩ་བླ་མར་གསུངས། །དངོས་གྲུབ་འདོད་ན་
དཔལ་ལྡན་བླ་མ་རྣམས། །ཚུལ་བཞིན་མཉེས་པར་གྱིས་ཤིག་ཤཱཀྱའི་
སྲས། ། ཞེས་དང༌། པཎ་ཆེན་བློ་བཟང་ཆོས་རྒྱན་གྱིས། ཚེ་
གཅིག་གི་སངས་རྒྱས་སྒྲུབ་པའི་ཐབས། །མཚན་ལྡན་གྱི་རྗེ་བཙུན་བླ་
མ་ལ། །ཡེངས་མེད་དུ་གསོལ་བ་འདེབས་པ་འདི། །ལམ་ཟབ་གྱི་སྙིང་
བོ་བསྡུས་པ་ཡིན།	།ཞེས་གདམས་པ་ལྟར། བླ་མ་ལ་མཆོད་པ་དང་
བསྙེན་བཀུར་བ་སོགས་སྤྱིར་བསམ་སྦྱོར་གཉིས་ཀྱི་སྒོ་ནས་ཚུལ་བཞིན་
དུ་བསྟེན་ཅིང་། ཁྱད་པར་སངས་རྒྱས་དངོས་ཀྱི་འདུ་ཤེས་དང་མ་
བྲལ་བའི་ངང་ནས་གསོལ་བ་ཕུར་ཚུགས་སུ་ཡང་ཡང་གདབ་པར་བྱ་
སྟེ། དེ་ལྟར་བྱས་ན་ཇི་སྐད་བཤད་པའི་ཕན་ཡོན་མཐའ་དག་ཚེ་
འདི་ཉིད་ལ་མངོན་དུ་འགྱུར་བའི་ཕྱིར་རོ། །
གཉིས་ པ་ ཚུལ་ བཞིན་ མ་ བསྟེན་ པའི་ ཉེས་ དམིགས་ ལ།
བབས། 29
-



བརྙས་སྨོད་ཤོར་བའི་ཉེས་དམིགས། བཀའ་བཅག་པའི་ཉེས་་་་་་
དམིགས། ཁོང་ཁྲོ་བའི་ཉེས་དམིགས། སྐྱོན་རྟོག་པའི་ཉེས་་་་་
དམིགས། ཐ་མལ་པར་ལྟ་བའི་ཉེས་དམིགས། ཞེ་ས་མི་བྱེད་པའི་
ཉེས་དམིགས། སྟན་དང་བཞོན་པ་སོགས་འགོམ་པའི་ཉེས་་་་་་་
དམིགས། སྐུ་རྫས་ཆུད་ཟོས་སུ་གཏོང་བ་སོགས་ཀྱི་ཉེས་དམིགས།
ཐུགས་དཀྲུགས་པའི་ཉེས་དམིགས། མཛད་སྤྱོད་ལ་ལོག་ལྟར་ཤོར་
བའི་ཉེས་དམིགས། · བླ་མ་ལ་བླ་མར་མི་འཛིན་པའི་ཉེས་དམིགས་
དང་པོ་ལ་ལྔ་སྟེ། དང་པོ་བླ་མ་གཅིག་ལ་སྨོད་ནས་སངས་
རྒྱས་ ཐམས་ ཅད་ལ་སྨོད་པའི་ཉེས་པར་འགྱུར་པ་ནི། ཇི་སྐད་དུ།
དེ་འདྲའི་མགོན་ལ་བསམ་བྱས་ནས། །སློབ་མར་གྱུར་པས་བརྙས་ན་
ནི། ། སངས་རྒྱས་ཐམས་ཅད་བརྙས་པས་ན། །དེ་ཉིད་རྟག་ཏུ་སྡུག་
བསྔལ་ཐོབ། ། ཅེས་བླ་མ་གཅིག་ལ་སྨོད་ན་སངས་རྒྱས་ཐམས་ཅད་
ལ་སྨོད་པའི་ཉེས་དམིགས་འབྱུང་བར་གསུངས་སོ། ། སྨོད་པའི་དོན་
ནི། བླ་མའི་སྐྱོན་ནས་བརྗོད་པ་སྟེ། ཐུགས་གཏུམ་མོ། །འཛིན་
ཆགས་ཆེའོ། ། སྐུ་བྱད་ངན་ནོ། །ཞེས་བརྗོད་པ་ལྟ་བུའོ། །
གཉིས་པ་བླ་མ་ལ་བརྙས་སྨོད་ཤོར་ན་སྔགས་ལ་བརྟེན་ཀྱང་
མཆོག་མི་འགྲུབ་པ་ནི། རྩ་བའི་ལྟུང་བ་བཞི་དང་མཚམས་མེད་ལྔ་
- 30



ལ་སོགས་པའི་སྡིག་ཆེན་ཇི་འདྲ་ཞིག་བྱས་ཀྱང་སྔགས་བླ་མེད་ཀྱི་ལམ་
ལ་བརྟེན་ན་ལས་སྒྲིབ་བྱང་ནས་ཚེ་འདི་ ཉིད་ལ་མཆོག་འགྲུབ་པར་
བྱར་ཡོད་མོད་ཀྱང་།་ ་ སྙིང་ནས་ སློབ་དཔོན་སྨོད་པས་ནི་ཇི་ཙམ་
བསྒྲུབས་ཀྱང་འགྲུབ་པའི་སྐབས་མེད་པར་གསུངས་ཏེ། གསང་་་་
འདུས་རྩ་རྒྱུད་ལས། སེམས་ཅན་མཚམས་མེད་ལ་སོགས་པའི། །
སྡིག་པ་ཆེན་པོ་བྱས་པ་ཡང་། ། རྡོ་རྗེ་ཐེག་པ་རྒྱ་མཚོ་ཆེ། ། ཐེག་པ་
མཆོག་ནི་འདི་ལ་འགྲུབ། ། སྙིང་ནས་སློབ་དཔོན་སྨོད་པ་དག ། །
བསྒྲུབས་ཀྱང་འགྲུབ་པར་ཡོང་མི་འགྱུར། །ཞེས་སོ། །སློབ་དཔོན་ལ་
སྨོད་ན་རང་གིས་མི་འགྲུབ་པར་མ་ཟད། གྲོགས་ཀྱིས་ཀྱང་མི་འགྲུབ་
པར་འདིའི་ཐད་ཀྱི་སྒྲོན་གསལ་ལས་གསུངས་ཏེ་དེ་ལ་བརྟེན་ནས་བླ་
མ་དང་དམ་ཚིག་ཉམས་པའི་མི་དང་ལྷན་ཅིག་འགྲོགས་པར་ལྟ་ཞོག་
གི་ཕྱོགས་སུ་ཡང་ཉེར་མི་རུང་བར་སྔོན་གྱི་དམ་བ་རྣམས་མཐུན་པར་
བཞེད་དོ། །
གསུམ་པ་བླ་མ་ལ་སྨོད་ན་རྒྱུད་དོན་བརྩོན་པས་བསྒྲུབས་ཀྱང་
འགྲུབ་རྒྱུ་ལྟ་ཞོག་གི་ཕྱིར་ཞིང་དམྱལ་བ་བསྒྲུབས་པ་དང་འདྲ་བ་ནི།
རྡོ་རྗེ་སྙིང་པོ་རྒྱན་གྱི་རྒྱུད་ལས། གང་གིས་སློབ་དཔོན་ཡང་དག་
སྨོད། །དེས་ནི་རྒྱུད་ཀུན་སྒྲུབ་པའི་མཆོག ། གཉིད་དང་འདུ་འཛི་
རྣམས་སྤངས་ཏེ། །བསྐལ་པ་སྟོང་དུ་ལེགས་བསྒྲུབས་ཀྱང་། །དམྱལ་
མ31 -



སོགས་སྒྲུབ་པར་བྱེད་པའོ། ། ཞེས་བླ་མ་ལ་ཚུལ་བཞིན་བསྟེན་ན་
སྔགས་བླ་མེད་ཀྱི་རྒྱུད་རེ་རེས་ཀྱང་སྙིགས་དུས་ཀྱི་ཚེ་ཐུང་གཅིག་ལ་
སངས་རྒྱས་ཀྱི་གོ་འཕང་བདེ་བླག་ཏུ་སྟེར་མོད་ཀྱི། བསྟེན་ཚུལ་ལོག་
ནས་སློབ་དཔོན་ལ་ཡང་དག་པ་སྟེ་སྙིང་ནས་སྨོད་ན་ནི་ཟབ་གསང་གི་
རྒྱུད་སྡེ་ཡོད་དོ་ཅོག་བསྐལ་པ་སྟོང་ཕྲག་མང་པོར་གཉིད་རྨུགས་འདུ་
འཛི་སོགས་ཀྱི་གཡེང་བ་ཐམས་ཅད་སྤངས་ནས་ཉིན་མཚན་བར་མེད་
དུ་བསྒྲུབས་སུ་ཟིན་ཀྱང་འགྲུབ་རྒྱུ་ལྟ་ཞོག་གི་སླར་ཞིང་དམྱལ་བ་དང་
ཡི་དྭགས་སོགས་བསྒྲུབས་པ་དང་འདྲ་བར་གསུངས་ཏེ་ལྷ་བདུད་དུ་
འབབ་པ་དང་འདྲ་བར་ཆོས་ཀྱང་ཕུང་བྱེད་ཀྱི་རྐྱེན་དུ་འགྱུར་བའི་
དོན་ནོ། །
བཞི་པ་བླ་མ་ལ་སྨོད་ན་ཚེ་འདི་ཕྱི་གཉིས་ཀར་མི་ཤིས་པ་སྣ་
ཚོགས་འབྱུང་བ་ནི། བླ་མ་ལྔ་བཅུ་པ་ལས། སློབ་དཔོན་ལ་ནི་སྨོད་
པ་དེ། །ཡམས་དང་འཚེ་བའི་ནད་རྣམས་དང༌། །གདོན་དང་རིམས་
དང་ དུག་ རྣམས་ ཀྱིས། ། རྨོངས་ ཆེན་ འདི་ ནི་ འཆི་ བར་ འགྱུར། །
རྒྱལ་བོ་མེ་དང་སྤྲུལ་གདུག་དང༌། །ཆུ་དང་མཁའ་འགྲོ་རྐུན་པོ་་་་
དང་། ། གདོན་དང་ལོག་འདྲེན་རྣམས་ཀྱིས་ཀྱང་། བསད་ནས་་་
སེམས་ཅན་དམྱལ་བར་འགྲོ ། ཞེས་བླ་མ་ལ་འཕྱར་ཁ་གཏོང་ན་ཚེ་
འདིར་ནད་རིམས་སོགས་མི་འདོད་པའི་རྐྱེན་ངན་སྣ་ཚོགས་ཀྱིས་རྟག་
- 32 བ



ཏུ་གཅེས་ཤིང་། - ཤི་བའི་འོག་ཏུ་ཡང་མནར་མེད་པའི་དམྱལ་བར་
ལྷུངས་ཏེ་མི་བཟད་པའི་སྡུག་བསྔལ་མྱོང་བར་གསུངས་སོ། །
， ལྔ་བ་ཡོན་ཏན་སྔར་མ་སྐྱེས་པ་གསར་དུ་མི་སྐྱེ་ཞིང་། སྐྱེས་
ཟིན་དག་ཀྱང་ཉམས་པར་འགྱུར་བ་ནི། ཤིང་གི་རྩ་བ་ཉམས་ན་
ཡལ་ག་དང་ལོ་འབྲས་སོགས་གསར་དུ་མི་སྐྱེ་བར་མ་ཟད་སྐྱེས་ཟིན་
དག་ཀྱང་ཉམས་ནས་འགྲོ་བ་ལྟར་ཡོན་ཏན་གྱི་རྩ་བ་དད་པ་ཡིན་པས་
དེ་ཉམས་ན་སྔར་མེད་གསར་དུ་སྐྱེ་བ་ལྟ་ཞོག་གི་སྔར་ཡོད་སྐྱེས་ཟིན་
རྣམས་ཀྱང་རིམ་གྱིས་ཉམས་པར་འགྱུར་ཏེ། ཤེས་བྱེད་ཀྱི་མདོ་ལུང་
རྣམས་ལམ་རིམ་ཆེན་མོར་བཞུགས་པས་དེར་ལྟ་བར་བྱའོ། །
འདི་ལ་ཡིད་ཆེས་པའི་ལོ་རྒྱུས་ཀྱང་མང་སྟེ། སྔར་དགེ་བཤེས་
དགོན་པ་བའི་སློབ་མ་ཞིག་ཇི་ཙམ་བསྒོམས་ཀྱང་རྟོགས་པ་སྐྱེར་མི་
ཉན་ནས། དགོན་པ་བ་ལ་ཞུས་པས་ཁྱོད་ཀྱིས་བླ་མ་འདྲ་བ་ལ་མ་
གུས་པ་མ་བྱས་ སམ་ གསུངས། དེ་འདྲ་ གཅིག་བདོག་ཞུས་པས།
འོ་ན་དེ་ལ་ བཟོད་ གསོལ་ ཡང་ དག་ པ་ གཅིག་ གྱིས་ དང༌ གསུངས།
དེར་གསུངས་པ་ལྟར་བཟོད་གསོལ་བྱས་ནས་བསྒོམས་པས་གདོད་
རྟོགས་པ་སྐྱེས་པའི་རབས་དང་། རྒྱ་གར་དུ་སློབ་མ་ཞིག་གིས་་་་
རིགས་ཀྱིས་ང་རྒྱལ་ནས་བླ་མའི་སྟེང་གི་ནམ་མཁའ་ནས་འཕུར་བས་
དེ་མ་ཐག་རྫུ་འཕྲུལ་ཉམས་ཏེ་ས་ལ་ལྷུང་བའི་བྱུང་བ་སོགས་མཐའ་
- 33 -



ཡས་སོ། བླ་མ་རིན་པོ་ཆེའི་ཞལ་ནས་ཀྱང༌། བླ་མ་ལ་མ་གུས་པ་
དང་བརྙས་སྨོད་ཤོར་ཕྱིན་སངས་རྒྱས་ཀྱི་སྐྱེས་སྤྲུལ་ཡིན་ཟེར་བ་ཚོར་
ཡང་མི་ཤིས་ པ་ ཤ་ སྟག་འབྱུང་བ་མངོན་སུམ་དུ་མང་བོ་མཐོང་་་་་་
གསུངས། དེས་ ན་ བཀའ་ གདམས་ གོང་ མའི་ གསུང༌ སྒྲོས་ ལས།
བླ་མ་ལ་གུས་པ་མེད་ན་སྡེ་སྣོད་གསུམ་ཤེས་ཀྱང་ཕན་མེད་གསུངས་བ་
ལྟར། བཤེས་གཉེན་བསྟེན་ཚུལ་ལོག་ན་ཡོན་ཏན་ཅི་ཙམ་ཡོད་ཀྱང་
རང་གཞན་སུ་ལའང་ཕན་མི་ཐོགས་པ་རྟེན་འབྲེལ་གྱི་ཆོས་ཉིད་ཡིན་
པས། རབ་ལ་སྲོག་གི་ཕྱིར་ཡང་བརྙས་སྨོད་མ་ཤོར་བ་བྱ་དགོས་
ཤིང་། བརྒྱ་ལ་ན་རེ་ཙམ་ཤོར་ ཐལ་ནའང་ཕྲལ་ ཕྲལ་དུ་འགྱོད་་་་
བཤགས་བྱ་དགོས་ཏེ། དེ་ལྟར་མ་བྱས་ན་ཤི་ནས་ངན་སོང་མུ་་་
མཐའ་མེད་པ་མྱོང་བར་འགྱུར་བ་མ་ཟད། ཚེ་འདིར་ཡང་བདེ་བའི་
གོ་ སྐབས་ཅུང་ཟད་ཀྱང་མེད་པར་མདོ་རྒྱུད་དགོངས་འགྲེལ་དང་
བཅས་པ་ནས་ལན་ཅིག་མིན་པར་གསུངས་པའི་ཕྱིར་རོ། ། འོ་ན་
ཕྱིར་འཆོས་པའི་ཐབས་སུ་ཇི་ལྟར་བྱ་དགོས་སྙམ་ན། བླ་མ་ལྔ་བཅུ་
བ་ལས། བླ་མ་ལ་ནི་གུས་བཅས་ཡོན། །རྗེས་མཐུན་ཁྱོད་ཀྱིས་སྦྱིན་
པར་བྱ། །དེས་ནི་རིམས་སོགས་གནོད་པ་རྣམས། ། ཕྱིར་ཞིང་འབྱུང་
བར་མི་འགྱུར་རོ། ། ཞེས་གང་ལ་སྨོད་པའི་བླ་མ་དེ་ལ་ཤིན་ཏུ་གུས་
པའི་རྣམ་འགྱུར་དང་བཅས་ཏེ་ཟས་གོས་སོགས་རྗེས་སུ་མཐུན་པའི་
34



ཡོན་ཕུལ་ནས་འགྱོད་ཚངས་ལེགས་པར་བྱས་ན་སྨོད་པའི་ལས་སྒྲིབ་
བྱང་ནས་རིམས་སོགས་སླར་མི་འབྱུང་བར་གསུངས་ཏེ། འདི་ནི་བླ་
མར་སྨོད་པ་ཕྱིར་བཅོས་པའི་ཐབས་སུ་བཤད་ལ། - གལ་ཏེ་སྨོད་ཡུལ་
གྱི་བླ་མ་ཞལ་མ་བཞུགས་པའམ་བཞུགས་ཀྱང་ཐག་རིང་བ་ལ་སོགས་
པའི་དབང་གིས་སྟབས་མ་འགྲིག་ན། དགེ་བཤེས་སྟོན་པའི་གསུང་
སྒྲོས་ལས་འབྱུང་བ་ལྟར་བྱ་སྟེ། དེའང་སྤྱིར་བླ་མ་རྣམས་ཀྱི་ཆོས་སྐུ་
ཐ་དད་མེད་པས་ཐུགས་རྒྱུད་གཅིག་པར་བསམས་ལ། ད་ལྟ་ཉེ་སར་
བཞུགས་པའི་བླ་མ་ལ་སྔར་ལྟར་འཆགས་ན་འདག་ནུས་པར་གསུངས་
སོ། །ཕྱིར་བཅོས་པའི་ཐབས་འདི་ནི་བླ་མ་ལ་ཁོང་ཁྲོ་བ་དང་མ་དད་
པར་བགྱིས་པ་སོགས་བསྟེན་ཚུལ་ལོག་པའི་རིགས་མཐའ་དག་ལ་སྦྱར་
དུ་རུང་ངོ༌། །གཉིས་པ་བླ་མའི་བཀའ་བཅག་པའི་ཉེས་དམིགས་ལ་
གསུམ་སྟེ། དང་པོ་ཤེས་བྱེད་ཀྱི་ལུང་ནི། ཇི་ཙམ་དུ་བཀའ་དང་
མཐུན་ན་དེ་ཙམ་དུ་ལེགས་པའོ། །ཇི་ཙམ་དུ་བཀའ་དང་མི་མཐུན་ན་
དེ་ཙམ་དུ་མི་ལེགས་པའོ། ། ཞེས་ལེགས་ཉེས་ཐམས་ཅད་བླ་མའི་
བཀའ་དང་མཐུན་མི་མཐུན་གྱི་རྗེས་སུ་བྱེད་པར་མདོ་སྡེ་ལས་གསུངས་
ཤིང༌། དེ་བཞིན་དུ་གུར་ལས་ཀྱང་། དེ་ཚེ་དབང་བསྐུར་མཆོག་
ཐོབ་པའི། ། སློབ་མའང་བླ་མའི་བཀའ་འདས་ན། ། འཇིག་རྟེན་
འདིར་ཡང་སྡུག་བསྔལ་ཞིང་། ་ །འཇིག་རྟེན་ཕ་རོལ་དམྱལ་བར་འགྲོ།
-- 35 -



ཞེས་དང༌། ཏི་ལོ་པས་ཀྱང་། ཅི་གསུང་བཀའ་ལ་མི་ཉན་ན། །
རྒྱུད་ལ་ཡོན་ཏན་སྐྱེས་དུས་མེད། ། ཅེས་བླ་མས་ཅི་གསུང་བཀའ་
བཞིན་མ་བསྒྲུབས་ན་སློབ་མའི་རྒྱུད་ལ་ཡོན་ཏན་སྐྱེ་བའི་སྐབས་མེད་
པར་གསུངས་ཏེ། ད་དུང་མང་ངོ༌། །
གཉིས་པ་འཐད་པའི་རིགས་པ་ནི། བླ་མའི་གསུང་གི་གནད་
དྲིལ་ན་དགེ་བ་སྒྲུབས་ཤིག སྡིག་པ་སྤོངས་ཤིག བྱ་བ་གཅིག་
ལས་མེད་ལ། དེ་ལྟར་མ་བྱས་ན་ལས་འབྲས་མི་བསླུ་བའི་དོན་གྱིས་
བདེ་བས་ཕོངས་ཤིང་སྡུག་བསྔལ་གྱིས་མནར་བ་ལས་འོས་མེད་པས།
མི་ལེགས་པ་ཁོ་ནའོ། ། །
གསུམ་ པ་ སྔོན་གྱི་བྱུང་བ་ ནི། གྲུབ་ཆེན་ནག་པོ་ པ་ དང་།
རས་ཆུང་བ་སོགས་རྒྱ་བོད་ཀྱི་གྲུབ་ཐོབ་རྩོད་མེད་འགའ་ལའང་བླ་
མའི་བཀའ་བཅག་པའི་ཉེས་པས་འོ་བརྒྱལ་ཆེན་པོ་བྱུང་འདུག་ན་ཕལ་
བ་བདག་འདྲ་བ་ལ་ལྟ་ཅི་སྨོས་པས་ཆོས་ལྡན་གྱི་གསུང་བཅག་པ་དང་།
རས་སུ་བོར་བ་རྣམ་པ་ཐམས་ཅད་དུ་མི་རུང་གསུང་། བཀའ་ལས་
འདས་ ཕྱིན་ ཀུན་ སློང་ བཟང༌ ཡང་ རྟེན་ འབྲེལ་ འཆུག་ འགྲོ་ བ་ ནི།
དཀའ་ཆེན་ཡེ་ཤེས་རྒྱལ་མཚན་གྱི་ལོ་རྒྱུས་ལྟར་ཏེ། ཁོང་ལ་ཁྲི་ནམ་
མཁའ་བཟང་གིས་སླར་འཕྲད་པའི་རྟེན་འབྲེལ་ཡོད་པས་ད་ལམ་ཕྱི་
ཕྱག་མ་འཚལ་བར་སོང་གསུངས་ཀྱང་། མར་ཙམ་ཕེབས་པ་ན་བླ་
–
36 - ཆོས་



མའི་ཡོན་ཏན་དང་ཐུགས་རྗེ་དྲན་ནས་དད་པའི་ཤུགས་ཀྱིས་ཕྱག་མང་
དུ་འཚལ་ཤོར་བས་དེས་རྟེན་འབྲེལ་འཕྱུགས་ནས་སླར་མཇལ་མི་ཐུབ་
ཚུལ་ཁོང་གི་རྣམ་ཐར་ལས་གསུངས་པ་ལྟ་བུ་ལེགས་ཉེས་ཕྲན་བུས་
ཀྱང་རྟེན་འབྲེལ་རྒྱ་ཆེན་པོ་འཕྱུགས་ པའི་ལོ་རྒྱུས་མང་། འོན་ཏེ་
ཆོས་དང་མི་མཐུན་པའི་གསུང་བྱོན་ན། དེ་སྐད་མི་གསུང་བར་ཞུ་
ཞེས་ཟློག་དགོས་ལ། མཐུན་ཀྱང་སྒྲུབ་པར་མི་ནུས་ན་མི་ནུས་ལུགས་
དལ་བུས་ཞུས་ ནས་ ཤད་སྦྱང་ བྱེད་ དགོས་ ཏེ། མདོ་ རྩ་ བ་ལས།
ཆོས་མ་ཡིན་པར་སྨྲ་ན་བཟློག་པར་བྱའོ། ། ཞེས་དང༌། ལྔ་བཅུ་པ་
ལས། རིགས་པ་ཡིས་ནི་མི་ནུས་ན། ། མི་ནུས་དེ་ལ་ཚིག་གི་་་་
སྦྱང་། ། ཞེས་གསུངས། གསུམ་ པ་ ཁོང་ཁྲོ་བའི་ཉེས་དམིགས་ནི།
དུས་ཀྱི་འཁོར་ལོའི་རྒྱུད་ལས། བླ་མ་ལ་ཁྲོས་སྐད་ཅིག་གྲུངས། །
བསྐལ་པར་བསགས་པའི་དགེ་བཅོམ་ནས། ། དེ་སྙེད་བསྐལ་པར་་་་
དམྱལ་སོགས་ཀྱི། །སྡུག་བསྔལ་ཚོར་བ་དྲག་པོ་མྱོང༌། །ཞེས་བླ་མ་ལ་
ཁྲོ་སེམས་བསྐྱེད་ན་སྐད་ཅིག་ཅི་ཙམ་བསྐྱེད་པ་དེ་ཙམ་གྱི་བསྐལ་པར་
བསགས་པའི་དགེ་རྩ་བཅོམ་ནས་དེ་ཙམ་གྱི་བསྐལ་པར་དམྱལ་བར་
གནས་པར་གསུངས་སོ། ། འདི་ནི་དཔེར་མཚོན་ན་ཐུང་མཐའི་
སྐད་ཅིག་མ་གཅིག་གི་རིང་ལ་ཁྲོ་སེམས་བསྐྱེད་ན། བསྐལ་ཆེན་
གཅིག་གི་རིང་ལ་བསགས་པའི་དགེ་རྩ་བཅོམ་ནས་བསྐལ་ཆེན་གཅིག་
་ འཁ 37 –



གི་རིང་ལ་དམྱལ་བར་གནས་དགོས་པ་ལྟ་བུའོ། ། དེས་ན་སྤྱིར་གང་
ཟག་སུ་ལའང་ཁོང་ཁྲོ་མ་ཤོར་བ་བྱ་དགོས་ཤིང༌། དེའི་ནང་ནས་
ཀྱང་ བླ་ མ་ལ་ ཁོང་ ཁྲོ་ སྐད་ ཅིག་ ཀྱང་མ་ ཤོར་ བ་བྱ་ དགོས་ གསུང་།
བཞི་ པ་ བླ་ མའི་ སྐྱོན་ལ་ རྟོག་ པའི་ ཉེས་ དམིགས་ ནི། རྒྱུད་ ལས།
ཡོན་ཏན་བཟུང་ན་དངོས་གྲུབ་ཐོབ། ། སྐྱོན་གྱིས་དངོས་གྲུབ་ཉམས་
པོར་བྱེད། ། ཅེས་བླ་མའི་སྐྱོན་ལ་བསམས་ན་དངོས་གྲུབ་ཀྱི་གེགས་
སུ་འགྱུར་བར་མདོ་རྒྱུད་མང་པོ་ཞིག་ནས་གསུངས་སོ། །དགེ་བཤེས་
པོ་ཏོ་བས་ཀྱང༌། སྐྱོན་ཤ་སྟག་ལ་བྱ་ར་བྱེད་ན་བྱིན་རླབས་མེད་ཀྱི་
སྟེང་ན་ཚེ་རབས་ཐམས་ཅད་དུ་བླ་མ་དང་མི་འཕྲད། ཚེ་འདི་རང་
ལ་ཡང་མཛེ་བྱུང་ངོ༌། ། ཁྲག་ཏུ་སྐྱུགས་སོ། ། སྙིང་རླུང་ལངས་སོ་
ཟེར་བ་སོགས་མི་འདོད་པ་སྣ་ཚོགས་འབྱུང་གསུང་། མདོར་ན་བླ་
མའི་ཡོན་ཏན་བསམས་ནས་མོས་གུས་བྱས་ན་ལེགས་ པའི་ཚོགས་་་་
མཐའ་དག་བདེ་བླག་ཏུ་འབྱུང་བར་འགྱུར་བ་དེ་བཞིན་དུ་བླ་མའི་
སྐྱོན་ནས་བསམས་ཏེ་མ་གུས་པ་བྱས་ན་ཉེས་པའི་ཚོགས་མཐའ་དག་
ཐོག་བབ་ཏུ་འབྱུང་བར་འགྱུར་བས། ལེགས་ཉེས་ཐམས་ཅད་ཀྱི་
འགག་རྩ་མཚམས་འདི་ན་ཡོད་པ་ཡིན་གསུངས། ལྔ་པ་ཐ་མལ་བར་
ལྟ་བའི་ཉེས་དམིགས་ནི། རང་གི་སྣང་ཚོད་དང་སྦྱར་ནས་བླ་མ་ལ་
ཐ་མལ་བར་བལྟས་ན་ཡོན་ཏན་སྐྱེ་བ་ལྟ་ཞོག་གི་དམ་ཚིག་ཉམས་པའི་
མཐའ 38 ཁམ



མཐར་ཐུག་ཏུ་འགྲོ་བས། འདི་ཕྱི་གཉིས་ཀར་མི་འདོད་པའི་སྡུག་
བསྔལ་གྱིས་མནར་བར་བཀའ་གདམས་གོང་མ་རྣམས་གསུངས་ཏེ།
ཇོ་བོ་ལ་དགེ་བཤེས་སྟོན་པས། བོད་ན་སྒོམ་སྒྲུབ་བྱེད་པ་མང་བ་ལ་
ཡོན་ཏན་ཁྱད་པར་ཅན་སྐྱེ་བ་མི་བདོག་ཞུས་པས། ཐེག་པ་ཆེན་
པོའི་ཡོན་ཏན་ཆེ་སྐྱེས་ཆུང་སྐྱེས་ཐམས་ཅད་བླ་མ་ལ་བསྟེན་ནས་སྐྱེ་བ་
ལ་ཁྱེད་བོད་པ་རྣམས་བླ་མ་ལ་ཐ་མལ་བའི་འདུ་ཤེས་ལས་མེད་པས་ག་
ན་སྐྱེས་གསུངས་པ་དང་། དེ་བཞིན་དུ་བེའུ་བུམ་སྔོན་པོའི་འགྲེལ་
པ་ལས། ཐེག་པ་ཆེན་པོའི་དགེ་བའི་བཤེས་གཉེན་ལ་ཐ་མལ་བའི་
འདུ་ཤེས་བྱུང་ན། དམ་ཚིག་ཉམས་པའི་མཐར་ཐུག་ཏུ་འགྲོ་གསུང་
བ་སོགས་བཀའ་གདམས་གསར་རྙིང་གི་གསུབ་སྒྲོས་རྣམས་སུ་དེ་འདྲ་
བ་མཐའ་ཡས་བ་ཅིག་སྣང་ངོ༌། ། དེ་བས་ན། སློབ་མ་ཐ་མལ་བའི་
བློ་ལ་བླ་མ་ཡང་ཐ་མལ་པར་སྣང་བ་ལས་མ་འདས་ཀྱང་། དེ་ནི་རང༌
སྣང་མ་དག་པའི་སྐྱོན་ཡིན་གྱི་དོན་དངོས་པོ་ལ་སངས་རྒྱས་སུ་ ཐག་
གིས་ཆོད་པས་སྣང་ངོར་ཐ་མལ་རང་འགའ་བར་སྣང་ཡང་ངེས་ངོར་
རྫོགས་པའི་སངས་རྒྱས་སུ་ཐག་གི་ཆོད་པའི་ངེས་ཤེས་བརྟན་པོ་དགོས་
གསུངས། དྲུག་པ་ཞེ་ས་མི་བྱེད་པའི་ཉེས་དམིགས་ནི། ཇི་ལྟར་
འཁོར་ལོས་བསྒྱུར་བའི་རྒྱལ་པོ་ལ་བློན་པོ་རྣམས་ཀྱིས་ཕུ་དུད་བྱེད་པ་
དེ་ལྟར་བླ་མ་ལ་ལྷག་དང་བཅས་པར་བྱ་བར་གསུངས་ཏེ། དེའང་
= 39 “ཁ



ལུས་ཀྱི་སྒོ་ནས་ཞབས་ལ་གཏུགས་པའི་ཕྱག་བྱ་བ་དང༌། ངག་གི་སྒོ་
ནས་བསྟོད་ཅིང་གསོལ་བ་འདེབས་པ། ཡིད་ཀྱི་སྒོ་ནས་མཆོག་ཏུ་
དད་པས་བཀུར་བ་སོགས་སྡོམ་གསུམ་སོ་སོའི་སྐབས་སུ་བླ་མ་ལ་གུས་
ཞབས་ཇི་ལྟར་བྱ་བའི་རིམ་པ་རྒྱས་པར་གསུངས་པ་རྣམས་ཤེས་པར་
བྱས་ནས་ལག་ལེན་ལ་འགེལ་དགོས་ཏེ། གཞན་དུ་ན་སྡོམ་གསུམ་གྱི་
བསླབ་བྱ་དང་འགལ་བའི་ཉེས་པ་དཔག་ཏུ་མེད་པའི་འབྱུང་བའི་ཕྱིར་
རོ། །
སྔོན་སློབ་དཔོན་སངས་རྒྱས་ཡེ་ཤེས་འཁོར་སློབ་མང་པོ་ལ་ཆོས་
གསུངས་ནས་བཞུགས་པའི་ཕྱོགས་སུ་ཁོང་གི་བླ་མ་གྲུབ་ཆེན་ཕག་ཚང་
བ་མུ་ཏོའི་ཆ་བྱད་ཀྱིས་ཕེབས་བྱུང་བ་ལ། དེར་བཞེངས་ནས་ཕྱག་
བྱེད་ན་ཅུང་ཟད་ཉམས་དམའ་བར་དགོངས་ཏེ་སྤྱན་གྱིས་མ་གཟིགས་
པའི་ཚུལ་མཛད་པས་དེ་མ་ཐག་སྤྱན་འབྲས་གཉིས་ཀ་ས་ལ་ལྷུངས་
པའི་ལོ་རྒྱུས་ལྟར། རིགས་དང་། , གཟུགས་དང༌། ཐོས་པ་ལ་
སོགས་པས་ང་རྒྱལ་ཏེ་བླ་མ་མཐོང་བ་ན་སྟན་ལས་ལྡང་བ་སོགས་ཚུལ་
དང་མཐུན་པའི་ཞེ་ས་མི་བྱེད་ན་རང་གིས་རང་ཉིད་གཏན་བརླག་ཏུ་
གཏོང་བ་ལས་ལས་གཞན་མེད་དོ། ། དེ་བས་ན་བླ་མའི་ངོས་ནས་ཁྲོ་
ཞིང་གཏུམ་པ་སོགས་ཁྱི་དང་འདྲ་བ་ཞིག་ལས་མེད་ཀྱང་ཁྱི་མཇུག་
མགོ་ལ་འཁུར་ནས་འགྲོ་བ་དང་འདྲ་བར་སློབ་མའི་ངོས་ནས་ཤིན་ཏུ་
ཁ 40



གུས་ པས་ སྤྱི་ བོའི་ གཙུག་ ཏུ་ འཁུར་ ཤེས་ པ་ ཞིག་ དགོས་ གསུངས།
བདུན་ པ་ སྟན་དང་བཞོན་ པ་ སོགས་འགོམ་ པའི་ཉེས་དམིགས་ནི།
བླ་མ་ལྔ་བཅུ་བ་ལས། མཆོད་རྟེན་གཤིག་འདྲའི་ སྡིག་འཇིགས་་་
པས། །གྲིབ་མའང་འགོམ་པར་མི་བྱ་ན། །ལྷམ་དང་སྟན་དང་བཞོན་
པ་སོགས། །འགོམ་མི་བྱ་བ་སྨོས་ཅི་དགོས། །” ཞེས་བླ་མའི་གྲིབ་མ་
ཙམ་འགོམ་ པ་ལའང་མཆོད་རྟེན་བཤིག་པ་དང་འདྲ་བའི་ཉེས་པ་
འབྱུང་ན། ལྷམ་དང་སྟན་སོགས་འགོམ་ན་ལྟ་ཅི་སྨོས་པར་གསུངས་
ཏེ། ཟློག་ནས་ཕན་ཡོན་ལའང་སྦྱར་དུ་རུང་ངོ༌། །སྤྱིར་མཆོད་རྟེན་
བཤིག་པ་ནི་ཉེ་བའི་མཚམས་མེད་ཀྱི་ལས་ཡིན་པས་ཉེས་པ་ཤིན་ཏུ་ལྕི་
མོད་ཀྱི། དེ་ལས་ཀྱང་བླ་མའི་བཞུགས་གདན་སོགས་འགོམ་པ་ཉེས་
དམིགས་ཆེ་བར་གསུངས་ཤིང༌། འབྱུང་ཡང་ཤིན་ཏུ་ཉེ་བས་གཟབ་
དགོས་གསུངས། འགའ་ཞིག་སེམས་ཀྱི་གཏིང་ནས་མོས་གུས་ཡོད་
ན་དེ་གཅིག་པུས་ཆོག་པ་སྐད་བྱས་ནས་བླ་མ་ལ་ཞེ་ས་བྱེད་པ་ལྟ་ཞོག་
གི་ད་དུང་བཞུགས་གདན་སྟེང་དུ་འདུག་པ་སོགས་མི་འཚམ་པ་ཅིར་
ཡང་བྱེད་པར་འདུག་སྟེ། ཤིན་ཏུ་ཡ་ང་བའི་གནས་སོ། ། འོན་
ཏེ་བཀའ་ཡིས་གནང་བ་ཐོབ་པ་དང༌། ཡུལ་དུས་སོགས་ཀྱི་དབང་
གིས་དེ་ལྟར་མི་བྱེད་ཐབས་མེད་བྱུང་བ་ལ་ནི་ཉེས་པ་མེད་དམ་སྙམ་སྟེ།
དཔྱད་གཞིའོ། །
པ་ 41
-



བརྒྱད་པ་སྐུ་རྫས་ཆུད་ཟོས་སུ་ གཏོང་བའི་ཉེས་དམིགས་ནི།
བླ་མ་ལྔ་བཅུ་པ་ལས། བླ་མའི་རྫས་ནི་སྲོག་ཇི་བཞིན། །ཞེས་རང་གི་
སྲོག་བཞིན་དུ་གཅེས་པར་བསྐྱངས་དགོས་པར་གསུངས་པས། བླ་
མའི་རྫས་ལ་རང་གི་བག་མེད་དུ་ལོངས་སྤྱོད་པ་དང་། གཞན་ལ་ངོ་
དགའི་ཕྱིར་དུ་བྱིན་པ་སོགས་དོན་མེད་ཆུད་ཟོས་སུ་བཏང་ན་ཇི་སྐད་
བཤད་ པའི་ བསླབ་བྱ་དང་འགལ་ བའི་ ཉེས་ པ་ འབྱུང་ བ་ མ་ ཟད།
དེའི་རྒྱུ་མཐུན་གྱི་འབྲས་བུས་ཚེ་རབས་ ཐམས་ ཅད་དུ་རང་གི་ནོར་
རྫས་ཆུད་ཟོས་སུ་འགྲོ་བ་དང༌། བཀྲེས་ཤིང་ཕོང་པའི་ཡི་དྭགས་སུ་
སྐྱེ་བར་འགྱུར་བ་སོགས་ཀྱི་ལས་ངན་ཚབས་པོ་ཆེ་གསོག་པ་ཡིན་ནོ། །
དགུ་བ་ཐུགས་དཀྲུགས་པའི་ཉེས་དམིགས་ནི། གལ་ཏེ་རང་
གིས་བླ་མ་རྣམས་ཀྱི་ཐུགས་དཀྲུགས་ན། དེའི་འབྲས་བུར་ཚེ་རབས་
སུ་གཞན་གྱིས་རང་གི་སེམས་དཀྲུགས་ཏེ་བདེ་བར་གནས་སུ་མི་འཇུག་
ཅིང་ཤི་བའི་འོག་ཏུ་ཡང་མནར་མེད་པའི་དམྱལ་བར་ལྷུངས་ནས་སྡུག་
བསྔལ་གྱི་ཚོར་བ་དྲག་པོ་མྱོང་བར་གསུངས་ཏེ། ་ ལྔ་བཅུ་པ་ལས།
ནམ་ཡང་སློབ་དཔོན་དག་གིས་ནི། ། ཀུན་ཏུ་སེམས་དཀྲུགས་མི་བྱ་
སྟེ། །གལ་ཏེ་རྨོངས་པས་བྱས་གྱུར་ན། །དམྱལ་བར་ངེས་པར་འཚེད་
པར་འགྱུར་ཞེས་སོ། ། དེས་ན་སྒོ་གསུམ་རབ་ཏུ་བསྒྲིམས་ནས་སྤྱོད་
ལམ་ ཐམས་ ཅད་དུ་བླ་མའི་ཐུགས་དང་མི་འགལ་བར་བྱེད་དགོས་
བ
42



གསུང་། བཅུ་པ་མཛད་སྤྱོད་ལ་ལོག་ལྟར་ཤོར་བའི་ཉེས་དམིགས་ནི།
བླ་མའི་སྐུ་གསུང་ཐུགས་ཀྱི་མཛད་པ་ལ་མི་མཐུན་པར་བཟུང་སྟེ་ལོག་
ལྟ་བྱེད་ན་དེ་ལས་ཕུང་ཚབས་ཆེ་བ་མེད་དེ། སྔོན་ལེགས་པའི་་་་
ཀརྨས་སངས་རྒྱས་ཀྱི་མཛད་པ་མཐའ་དག་ལ་སྐྱོན་དུ་བལྟས་ནས་ལོག་
ལྟ་འབའ་ཞིག་བྱེད་པའི་དབང་གིས་མནར་མེད་པའི་དམྱལ་བར་ཐལ་
བ་དང༌། ལི་ཡུལ་གྱི་དགེ་ཚུལ་གཉིས་ཀྱིས་ཆོས་རྒྱལ་སྲོང་བཙན་
སྒམ་པོའི་མཛད་སྤྱོད་ལ་ལོག་ལྟ་མ་བྱེད་ན་ཚེ་དེ་ཉིད་ལ་མཆོག་གི་
དངོས་གྲུབ་ཐོབ་ངེས་ཡིན་པ་ལ། ལོག་ལྟ་ཤོར་བའི་རྐྱེན་གྱིས་ཐུན་
མོང་བའི་དངོས་གྲུབ་ཙམ་ཡང་མ་ཐོབ་པར་རང་ཡུལ་དུ་ལྡོག་དགོས་
བྱུང་བ་སོགས་བླ་མའི་མཛད་སྤྱོད་ལ་མ་དད་པ་དང་ལོག་ལྟ་ཅུང་ཟད་
སྐྱེས་པའི་རྐྱེན་གྱིས་མི་ལེགས་པ་ཆེན་པོ་བྱུང་བའི་སྔོན་རབས་བགྲང་
གིས་མི་ལང་བས། གནས་འདི་ལ་ཤིན་ཏུ་གཟབ་དགོས་པར་གདའ་
གསུང་། དེས་ན་བླ་མའི་ངོས་ནས་མཛད་པ་བཟང་ངན་ཇི་འདྲ་
ཞིག་བསྟན་ཀྱང༌། སློབ་མའི་ངོས་ནས་ཐམས་ཅད་རང་ལ་ཕན་བྱེད་
ཀྱི་ཐབས་ལ་མཁས་པའི་མཛད་པར་གོ་ནས་སྤར་ཞིང་དད་པ་གོང་
འཕེལ་དུ་བཏང་དགོས་ཏེ། དེའང་རང་ལ་མི་དགྱེས་པའི་ཚུལ་དུ་
མཛད་ན། ཕ་མས་བུ་ལ་མི་དགའ་བའི་རྣམ་པ་བསྟན་པ་དང་འདྲ་
བར་གཏིང་ནས་དགྱེས་པའི་རྣམ་འགྱུར་དུ་བསམ། ཐུགས་ལ་མི་
- 43 --



འདོགས་པའི་ཚུལ་དུ་མཛད་ན་ཕ་མས་བུ་ལ་སོང་ཞིག་རྒྱུག་ཅིག་བྱས་
པ་དང་འདྲ་བར་ཐུགས་རྗེའི་ཞགས་པས་གཏིང་ནས་འཛིན་པའི་རང་
རྟགས་སུ་བསམ། དེ་བཞིན་དུ་བཀའ་བཀྱོན་བྱུང་ན་རང་གི་བར་
ཆད་སེལ་ཆེད་དུ་དྲག་སྔགས་འབེབས་པ་དང་། བརྡུང་བརྡེག་བྱུང་
ན་ཚེ་རབས་ཐོག་མེད་ནས་བསགས་པའི་ལས་སྒྲིབ་སྐད་ཅིག་ལ་སྦྱོང་
བའི་ཐབས་མཁས་ཀྱི་མཛད་པར་སེམས་པ་སོགས་མདོར་ན་མཛད་པ་
ཅི་དང་ཅི་མཛད་ཀྱང་ཐམས་ཅད་དོན་ཅན་དུ་བལྟས་ཏེ་དད་པའི་
གྲོགས་སུ་བསྒྱུར་བ་ནི་ཐར་འདོད་ཀྱི་སྐྱེ་བུའི་སྙིང་ལ་འཆིང་རྒྱུའི་་་
གདམས་པ་ཟབ་མོ་སྟེ། དེ་ལྟར་བྱས་ཚེ་བླ་མའི་བྱིན་རླབས་རང་
ཤུགས་སུ་འཇུག་པས་རྟེན་འབྲེལ་མཐའ་དག་གྲུ་བཞིར་ཁྲིག་གིས་
འགྲིགས་ནས་འོང་བ་ཡིན་གསུང་། དེ་ལྟར་ཡང་འགྲོ་མགོན་གཙང་
བ་རྒྱ་རས་ཀྱིས། བརྡུང་བརྡེག་བྱས་ན་དབང་བསྐུར་ཡིན། །བྱིན་
རླབས་འཇུག་ན་དེ་ལ་འཇུག ། བཀའ་བཀྱོན་དྲག་པོ་དྲག་སྔགས་
ཡིན། །བར་ཆད་སེལ་ན་དེ་ཡིས་སེལ། །ཐུགས་ལ་མི་འདོགས་དུམ་
ཙམ་ན། ། ཐུགས་རྗེའི་ཞགས་བས་འཛིན་རྟགས་ཡིན། ། བྱམས་ན་
བྱམས་པས་ལེགས་པ་ཡིན། ། སྡང་ན་སྡང་བས་འཚེངས་པ་ཡིན། །
རྣམ་ཐར་ཅི་མཛད་རྟེན་འབྲེལ་ཡིན། ། ཞེས་དང་། རྒྱལ་བ་ཡང་
དགོན་པས། མདོར་ན་ ཅི་མཐོང་ཡོན་ཏན་ཡིན། ། ཞལ་ནས་ ཅི་
- 44 -



གསུང་གདམས་ངག་ཡིན། །རྣམ་ཐར་ཅི་མཛད་དོན་ཅན་ཡིན། །
རྐྱེན་སྣང་གང་བྱུང་བྱིན་རླབས་ཡིན། །ཞེས་འབྱུང་བ་དང་། དེ་
བཞིན་དུ་དམ་པ་གོང་མ་རྣམས་ཀྱིས་ཀྱང་དཔལ་ལྡན་བླ་མའི་རྣམ་
པར་ཐར་བ་ལ་ཞེས་སོགས་ཀྱི་སྒོ་ནས་ཐུགས་སྨོན་ནན་ཏན་མཛད་པ་
བཞིན་ནོ། །དེ་བས་ན་ཁ་རག་སྒོམ་ཆུང་གིས། ཐེག་ཆེན་སྟོན་པའི་
བླ་མ་ཡི། ། ཕྱི་རོལ་སྤྱོད་ལམ་མི་མཛེས་ཀྱང་། །ནང་གི་ཐུགས་་་་་
དགོངས་མི་ཤེས་པས། །བླ་མའི་སྐྱོན་ལ་མ་རྟོག་ཨང་། །ཞེས་གསུངས་
པ་བཞིན་དུ་ཕྱི་རོལ་གྱི་སྤྱོད་ལམ་མི་མཛེས་པ་ཙམ་རྒྱུ་མཚན་དུ་བྱས་
ནས་ལོག་ལྟ་བྱེད་ན་ལེགས་ཚོགས་ཀྱི་རྩ་བ་ཆད་འགྲོ་བས། སྙིང་
ཁོང་རུས་པའི་གཏིང་ནས་བསྒྲིམས་ཏེ་སྐུ་གསུང་ཐུགས་ཀྱི་མཛད་པ་
གང་ལའང་ལོག་ལྟ་སྐད་ཅིག་ཀྱང་མ་ཤོར་བ་བྱ་དགོས་སོ། །
བཅུ་གཅིག་པ་བླ་མ་ལ་བླ་མར་མི་འཛིན་པའི་ཉེས་དམིགས་ནི།
ཁ་ ཅིག་གོ་གནས་མཐོ་བ་དང་མཚན་སྙན་ཆེ་བ་སོགས་ལ་བླ་མར་
འཛིན་ལོ་བྱས་ཀྱང་གྲྭ་རྐྱང་སྙོམ་ཆུང་ལྟ་བུ་ལ་བླ་མར་མི་འཛིན་པར་
འདུག་སྟེ། དེ་འདྲའི་རིགས་ལ་ཆོས་དང་མཐུན་པའི་ཡོན་ཏན་སྣ་
གཅིག་ཀྱང་འབྱུང་མི་སྲིད་དོ།-།།
གང་གི་ཕྱིར་ན་བླ་མ་རྣམས་ཀྱི་ངོས་ནས་བཟང་ངན་དང་ཡོན་
ཏན་ཆེ་ཆུང་ལ་སོགས་པའི་ཁྱད་པར་ཡོད་དུ་ཆུག་ཀྱང་། སློབ་མའི་
ཡ 45 བ



ངོས་ནས་མོས་གུས་ཁྱད་མེད་དུ་བྱ་དགོས་པར་གསུངས་ པའི་ཕྱིར་
རོ། །དེ་ལྟར་ཡང་སྤྱན་སྔ་བློ་གྲོས་རྒྱལ་མཚན་གྱིས། ད་ལྟར་རང་ལ་
བླ་མ་མང་ཡོད་ཀྱང༌། །ཉེ་རིང་མེད་པའི་མོས་གུས་མི་བྱེད་པར། །
གཅིག་ལ་གཙོ་བོར་ཞེན་པར་བྱེད་བ་དེ། །ཕོ་རུས་ཞེས་བྱ་ཉོན་མོངས་
འདོད་ཆགས་ཡིན། །དེ་ལ་མོས་གུས་མི་ཟེར་ཤཱཀྱའི་སྲས། །མོས་གུས་
གནད་དུ་བསྣུན་པའི་མི་ཡིན་ན། བླ་མ་རྣམས་ལ་ཆགས་སྡང་བྱེད་
མི་སྲིད། །སྐུ་དྲིན་ཆེ་ཆུང་ཁྱད་པར་ཡོད་གྱུར་ཀྱང་། །མོས་གུས་ཁྱད་
མེད་དགོས་ སོ་ ཤཱཀྱའི་སྲས། ། ཞེས་གསུངས་ཏེ། གོ་གནས་མཐོ་
དམན་དང་ཡོན་ཏན་ཆེ་ཆུང་སོགས་ལའང་སྦྱར་དགོས་སོ། །
གཞན་ཡང་ཚིགས་བཅད་གཅིག་ལས་མ་ཉན་ཀྱང་བླ་མའི་གྲས་
སུ་འཇོག་དགོས་པར་རྒྱུད་ལས་གསུངས་ཏེ། ཇི་སྐད་དུ། ཚིགས་
བཅད་གཅིག་ཙམ་མཉན་པས་ཀྱང་། །གང་གིས་བླ་མར་མི་འཛིན་
ན། །ཁྱི་ཡི་སྐྱེ་བ་བརྒྱར་སྐྱེས་ནས། །རྨེ་ཤ་ཅན་དུ་སྐྱེ་བར་འགྱུར། །
ཞེས་གང་ལ་བླ་མར་བསྟེན་འདོད་ཀྱི་བསམ་པས་ཆོས་ཀྱི་གནད་དོན་
ཐ་ན་ཚིག་བཞི་པའི་ཚིགས་སུ་བཅད་པ་གཅིག་ལས་མ་ཉན་ཀྱང་དེ་
ཉིད་བླ་མར་འཛིན་ཏེ་བསམ་སྦྱོར་གཉིས་ཀྱི་སྒོ་ནས་ཚུལ་བཞིན་དུ་མ་
བསྟེན་ན་ཁྱིའུ་ལུས་སུ་སྐྱེ་བ་ལ་སོགས་པའི་ཉེས་དམིགས་མང་ད་་་་
འབྱུང་གསུངས་པས། དེས་ན་བླ་མ་ཡིན་མིན་གྱི་ས་མཚམས་ནི་རང་
ཟག 46 -



གི་འདོད་པས་འབྱེད་རྒྱུ་མ་ཡིན་གྱི་མ་མཐར་བླ་མར་བསྟེན་འདོད་ཀྱི་
བསམ་པས་དམ་ཆོས་ཚིགས་བཅད་གཅིག་ཡན་ཆད་ཉན་དང་མི་ཉན་
གྱི་སྒོ་ནས་འཇོག་དགོས་པ་ཡིན་ནོ། ། མདོར་ན་ཆེ་བ་སངས་རྒྱས་
ཀྱི་གོ་འཕང་ནས་ཆུང་བ་མནར་མེད་དུ་རླུང་བསེར་བུ་ལངས་པ་ཡན་
གྱི་ཕན་པའི་བདེ་དང་ལེགས་པའི་ཡོན་ཏན་ཐམས་ཅད་བཤེས་གཉེན་
ཚུལ་བཞིན་བསྟེན་པའི་ཕན་ཡོན་དང༌། ཆུང་བ་བྱང་སེམས་རྒྱུན་
མཐའ་བའི་ཐུགས་རྒྱུད་ལ་ཡོད་པའི་ཤེས་སྒྲིབ་ཕྲ་མོ་ནས་ཆེ་བ་མནར་
མེད་པའི་སྡུག་བསྔལ་ཡན་གྱི་མི་བདེ་བ་དང་མི་ལེགས་པའི་ཉེས་སྐྱོན་
ཐམས་ཅད་བཤེས་གཉེན་ཚུལ་བཞིན་མ་བསྟེན་པའི་ཉེས་དམིགས་
ཡིན་པས་སྲོག་དང་བསྡོས་ནས་ཚུལ་བཞིན་དུ་བསྟེན་པར་བྱའོ། །
དེ་ལྟར་བྱེད་ནུས་པར་བླ་མ་ ལྷས་བྱིན་གྱིས་བརླབ་ཏུ་གསོལ་
སྙམ་དུ་གསོལ་བ་ཕུར་ཚུགས་སུ་གདབ་ཅིང་བདུད་རྩི་འབེབས་སྦྱང་
ཡང་མན་ངག་བཞིན་དུ་བྱ་བ་སྟེ།། དམིགས་སྐོར་རེ་རེ་ཞིང་ཡང་དེ་
ལྟར་བྱེད་ཐུབ་ན་ཤིན་ཏུ་ལེགས་ཤིང༌། སྦྱོར་དངོས་འཇུག་གསུམ་
དང་ཐུན་ཐུན་མཚམས་སུ་ཇི་ལྟར་བྱ་བ་ལ་སོགས་པའི་རིམ་པ་རྣམས་
ཀྱང་ལམ་ རིམ་ཆེ་ཆུང་ནིས་གང་གསུངས་ པ་ལྟར་དུ་བྱ་དགོས་ཏེ།
གཞན་དུ་རྒྱུ་ཚོགས་མ་ཚང་ན་འབྲས་བུ་མི་འབྱུང་བ་རྟེན་འབྲེལ་གྱི་
ཆོས་ཉིད་ཡིན་པས་ངལ་བ་འབྲས་མེད་དུ་འགྲོ་གསུངས་དེ་ལྟར་བསྟེན་
ཁ 47 --



པའི་ཕན་ཡོན་དང་མ་བསྟེན་པའི་ཉེས་དམིགས་བསམས་པའི་མཐར་
ཚུལ་བཞིན་བསྟེན་པར་ཐག་བཅད་དགོས་ཞེས་བླ་མ་རིན་པོ་ཆེས་ནན་
ཏན་དུ་གསུངས་སོ། །
གསུམ་པ་བསམ་པས་བསྟེན་ཚུལ་ལ། ཡོན་ཏན་བསམ་ནས་
དད་པསྦྱོང་བ་དང༌། བཀའ་དྲིན་དྲན་ནས་གུས་པ་བསྐྱེད་པའོ། །
དང་པོ་ནི། ས་ལམ་གྱི་ཡོན་ཏན་སྐྱེས་དང་མི་སྐྱེ་ནི་བླ་མའི་
བྱིན་རླབས་ཞུགས་དང་མི་ཞུགས་ལ་རག་ལས་ཤིང་དེ་ནི་བླ་མར་དད་
གུས་ཡོད་མེད་ལ་རག་ལས་པས་ཉམས་རྟོགས་སྐྱེ་བར་འདོད་ན་དད་
པ་ནན་གྱིས་སྦྱངས་དགོས་ལ། དེའང་དཔེར་མཚོན་ན། རང་
གཞན་གྱི་ལུས་ལ་གཙང་བའི་ཆ་ ཤས་ཅུང་ ཟད་ཀྱང་མེད་མོད་ཀྱི།
བློས་གཙང་བར་སྒྲོ་བཏགས་ནས་གོམས་གོམས་པས་ད་ལྟ་གཙང་ཞིང་
ཡིད་དུ་འོང་བ་འབའ་ཞིག་ཏུ་འཆར་བ་འདི་ལགས་ན། བླ་མར་ཇི་
ལྟར་ངན་ཡང་ཡོན་ཏན་སྣེ་གཅིག་མེད་པར་མི་སྲིད་ཅིང་། གང་
དོན་ལ་འདུག་པ་དེའི་ངོས་ནས་བསམས་ཏེ་གོམས་སུ་གཞུག་ན་ནམ་
ཞིག་ཡོན་ཏན་འབའ་ཞིག་ཏུ་ཅིའི་ཕྱིར་འཆར་བར་མི་འགྱུར་ཏེ་ངེས་
པར་འཆར་རིགས་པས། དེས་ན་རང་ལ་གང་སྣང་བའི་ཡོན་ཏན་དེ་
གཅིག་པུ་ཡིད་ལ་བྱེད་ནའང་ནམ་ཞིག་ཚད་དུ་འཁྱོལ་བའི་དད་པ་སྐྱེ་
མོད་ཀྱི། དེ་ལས་ཀྱང་སངས་རྒྱས་སུ་མཐོང་ན་དད་པ་ཡངས་ལ་རྒྱ་
བ
48 -



ཆེ་བ་རང་ཤུགས་སུ་སྐྱེ་ཞིང་། སྐྱོན་རྟོག་གི་བསམ་པ་སྐད་ཅིག་ཀྱང་
མི་འགྱུ་བ་སོགས་དགེ་མཚན་བསམ་གྱིས་མི་ཁྱབ་པས་བླ་མ་གང་ཡིན་
སངས་རྒྱས་སུ་ངེས་པར་མཐོང་དགོས་ལ། ། དེའང་མངོན་སུམ་དུ་
མཐོང་མི་ནུས་པས་ལུང་རིགས་ལ་བརྟེན་ནས་བསྒྲུབ་དགོས་སོ། །
དེས་ན་འདི་ལ་གསུམ། ལུང་གིས་བསྒྲུབ། རིགས་པས་
བསྒྲུབ། དེ་དག་ལ་དོགས་པ་སྤོང་བའོ། །་་་་་་
དང་པོ་ནི། ཐོག་མར་བླ་མ་རྣམས་གསལ་བཏབ་ལ། དེ་
ནས་འདི་སྙམ་དུ་བསམས་ཏེ། བརྟག་གཉིས་ལས། ལྔ་བརྒྱ་ཐ་
མར་གྱུར་པ་ན། །ང་ཉིད་སློབ་དཔོན་གཟུགས་སུ་སྟོན། །ང་ཡིན་སྙམ་
དུ་ཡིད་བྱོས་ལ། །དེ་ཚེ་དེ་ལ་གུས་པ་བསྐྱེད། །ཅེས་དང་། གུར་
ལས། གང་ཉིད་རྡོ་རྗེ་སེམས་དཔའ་ཞེས། ། དེ་ཉིད་ སློབ་དཔོན་
གཟུགས་སུ་འཛིན། །སེམས་ཅན་ཕན་གདགས་དམིགས་ནས་ནི། །
ཐ་མལ་བ་ཡི་གཟུགས་སུ་གནས། །ཞེས་དང་། ་ མདོ་ལས། །ཀྭ་ཡེ་
མཐོང་བ་དོན་ཡོད་ཀྱེ། ། ཕྱི་མའི་དུས་སུ་གྱུར་བ་ན། །ང་ནི་མཁན་
པོའི་ལུས་ཀྱིས་སྟོན། །ང་ནི་སློབ་དཔོན་གཟུགས་ སུ་གནས། ། ཞེས་
འབྱུང་བས་མཚོན་མདོ་རྒྱུད་ཀྱི་གཞུང་དུ་མ་ནས་རྒྱུད་ཀྱི་སྟོན་པ་རྡོ་རྗེ་
འཆང་ཉིད་ལྔ་བརྒྱ་ཐ་མའི་དུས་འདིར་བླ་མ་ཐ་མལ་བའི་གཟུགས་སུ་
བྱོན་པར་གསུངས་པས། དགེ་བའི་བཤེས་གཉེན་འདི་རྣམས་ ཐ་
ཁ 49 --



མལ་བའི་ཚུལ་བསྟན་པ་ཙམ་ལས་དོན་ལ་དྲུག་པ་རྡོ་རྗེ་འཆང་དངོས་
ཡིན་པར་འདུག་སྙམ་དུ་མྱོང་པ་མ་ཐོན་གྱི་བར་དུ་བསྒོམ། གཉིས་
པ་རིགས་པས་བསྒྲུབ་པ་ལ་བཞི། ལྟོས་པའི་རིགས་པ། བྱ་བ་བྱེད་
པའི་རིགས་པ། འཐད་པའི་རིགས་པ། ཆོས་ཉིད་ཀྱི་རིགས་་་་
པའོ། །།
དང་པོ་ནི། ནད་པ་གང་ལ་ལྟོས་པའི་སྨན་པ་ཡིན་མིན་ནི་
དེའི་ནད་ལ་ཕན་པའི་སྨན་སྟེར་མ་སྟེར་གྱི་སྒོ་ནས་བཞག་དགོས་པ་
བཞིན་དུ་ཐོག་མེད་ནས་ཉོན་མོངས་པའི་ནད་ཀྱིས་མནར་བའི་ཉམ་
ཐག་བདག་ལ་ལྟོས་པའི་སངས་རྒྱས་ཡིན་མིན་ནི་ནད་འདི་ལས་སྐྱོབ་
པའི་ཆོས་ཀྱི་བདུད་རྩི་སྩལ་དང་མ་སྩལ་གྱི་སྒོ་ནས་བཞག་དགོས་ཏེ།
གང་གི་ཕྱིར་ན་སངས་རྒྱས་སྐྱབས་སུ་བཞག་པ་ནི་ཉོན་མོངས་ སྤོང་
པའི་ཐབས་སྟོན་པའི་ཆ་ནས་ཡིན་པས་སོ། །དེའི་ཕྱིར་བདག་རང་ལ་
ལྟོས་པའི་ སངས་རྒྱས་ནི་དྲིན་ཅན་བླ་མ་འདི་རྣམས་སུ་ངེས་པར་་་་
འདུག་སྙམ་དུ་བསྒོམ། གཉིས་པ་ནི། བཙོ་བསྲེག་གི་བྱ་བ་བྱེད་ན་
མེ་ཡིན་དགོས་པ་དང་འདྲ་བར་སངས་རྒྱས་ཀྱི་མཛད་པ་མཛད་ན་
སངས་རྒྱས་ཡིན་དགོས་པས། བླ་མ་རྣམས་ངེས་པའི་དོན་དུ་ཡང་
དག་པར་རྫོགས་པའི་སངས་རྒྱས་ཏེ། དེ་དག་གིས་སངས་རྒྱས་ཀྱི་
མཛད་པ་མཛད་པས་སོ་སྙམ་དུ་བསམ། ། འོ་ན་སངས་རྒྱས་ཀྱི་མཛད་
50



པ་ཇི་ལྟར་མཛད་སྙམ་ན། གདུལ་བྱ་ལ་ལམ་སྟོན་པ་ཉིད་སངས་
རྒྱས་ཀྱི་མཛད་པའི་གཙོ་བོ་ཡིན་ཞིང་། དེ་བླ་མས་མཛད་པའི་ཕྱིར་
ན་སངས་རྒྱས་ཀྱི་མཛད་པ་མཛད་པ་ཞེས་བྱའོ། །གལ་ཏེ་དེ་ལྟར་ཡིན་
ན་ལམ་ལ་མ་ཞུགས་པའི་དགེ་བའི་བཤེས་གཉེན་སོགས་ཀྱིས་མ་ངེས་
པའི་སྐྱོན་དུ་འགྱུར་སྙམ་ན། འདིའི་འགལ་སྤོང་འོག་ཏུ་འཆད་པ་
ལས་ཤེས་པར་འགྱུར་རོ། །་ ་་་་
གསུམ་པ་འཐད་པའི་རིགས་པ་ལ། འབྲས་བུའི་རྟགས་དང༌།
རང་བཞིན་གྱི་རྟགས། མ་དམིགས་པའི་རྟགས་སོ། ། ། །
དང་པོ་ནི། བླ་མ་འདི་རྣམས་ཀྱིས་ལམ་ཡོངས་རྫོགས་ཕྱིན་ཅི་
མ་ལོག་པར་གསུང་བ་དང་སྦྱར་ན་ཐུགས་ལ་ཐམས་ཅད་མཁྱེན་པའི་
ཡེ་ཤེས་མངའ་བར་དཔོག་ནུས་པ་སྟེ། ཚད་མ་རྣམ་འགྲེལ་ལས།
ཐབས་བྱུང་དེ་རྒྱུ་ལྐོག་གྱུར་བ། ། དེ་འཆད་པ་ནི་དཀའ་བ་ཡིན། །
ཞེས་རང་གིས་མ་རྟོགས་ན་གཞན་ལ་འཆད་དཀའ་བར་གསུངས་པའི་
ཕྱིར་དང་། བསམ་གྱིས་མི་ཁྱབ་པའི་མདོ་ལས་ཀྱང་། གང་སུ་དག་
དེ་བཞིན་གཤེགས་པའི་རྗེས་སུ་འགྲོ་བའི་ཕྱིར་ཆོས་སྨྲ་བ་དེ་དག་་་་
ཐམས་ཅད་ཀྱི་ལུས་ལ་དེ་བཞིན་གཤེགས་པའི་ཡེ་ཤེས་གནས་སོ། །
ཞེས་གསུངས་པའི་ཕྱིར་རོ། ། ལམ་ཡོངས་རྫོགས་མཁྱེན་ན་ ཐ་སྙད་
རིག་གནས་སོགས་མི་མཁྱེན་ཀྱང་སྐབས་འདིར་ ཐམས་ ཅད་མཁྱེན་
ཁ 51 -



པར་རུང་བ་ནི། ཚད་མ་རྣམ་འགྲེལ་ལས། དེ་ཕྱིར་དེ་ཡི་བསྒྲུབ་བྱ་
རུ། །གྱུར་བའི་ཡེ་ཤེས་རྣམ་དཔྱད་བྱའི། །འདི་ཡི་སྲིན་བུའི་གྲངས་
མཁྱེན་པ། །ངེད་ལ་འགར་ཡང་ཉེར་མཁོ་མེད། །ཅེས་བྱ་བ་སོགས་རྒྱུ་
ཆེར་གསུངས་པ་ལས་ཤེས་ནུས་སོ། །
གཉིས་པ་རང་བཞིན་གྱི་རྟགས་ནི། མཚན་དཔེས་སྤྲས་པའི་
སངས་རྒྱས་དང་ཐ་མལ་བའི་ཚུལ་དུ་བྱོན་པའི་བླ་མ་གཉིས་སྐུའི་རྣམ་
པ་ཐ་དད་དུ་བསྟན་པ་ཙམ་ལས་ཐུགས་ཆོས་ཉིད་ཀྱི་ངང་དུ་རང་་
བཞིན་ དབྱེར་ མེད་ རོ་ གཅིག་ པ་ སྟེ། ཤེར་ ཕྱིན་ གྱི་ མདོ་ ལས།
སངས་རྒྱས་རྣམས་ནི་ཆོས་ཉིད་ལྟ། །འདྲེན་པ་རྣམས་ནི་ཆོས་ཀྱི་སྐུ། །
ཞེས་སངས་རྒྱས་ཐམས་ཅད་ཆོས་ཉིད་ཀྱི་རང་བཞིན་དུ་གསུང་ཤིང་།
བླ་མ་ཡང་དེ་དང་ཚུལ་མཚུངས་པས་སོ་སྙམ་དུ་བསམ། གསུམ་པ་
མ་དམིགས་པའི་རྟགས་ནི། རབ་རིབ་ཅན་ལ་སྣང་བའི་སྐྲ་ཤད་ལྟ་
བུ་ལ་མཚོན་ན། དེ་ཉིད་དོན་དངོས་པོ་ལ་ཡོད་ནས་སྣང་བ་ཞིག་
ཡིན་ན་མིག་ལ་རབ་རིབ་དག་རྗེས་སྔར་ལས་ཀྱང་གསལ་བར་མཐོང་
རིགས་པ་ལྟར། བླ་མར་སྐྱོན་དུ་སྣང་བ་དེ་ཉིད་དོན་ལ་ཡོད་ནས་
སྣང་བ་ཞིག་ཡིན་ན་སེམས་ལ་དྲི་མ་དག་རྗེས་སྔར་ལས་ཀྱང་གསལ་
བར་མཐོང་རིགས་པ་ལས་དེ་རྗེས་ཅི་ཡང་མི་སྣང་བར་གསུངས་པས།
དེ་ལ་བརྟེན་ནས་སྐྱོན་གྱི་རྣམ་པར་སྣང་བ་འདི་དག་རང་སེམས་མ་
52 ཁ་



དག་པའི་སྐྱོན་ཡིན་གྱི་དོན་ལ་མེད་པར་ཤེས་ནུས་པ་སྟེ། དཔལ་
ཆོས་ཀྱི་གྲགས་པས། དམིགས་སུ་རུང་པའི་མེད་པ་ནི། ། ་་་་་
དམིགས་པ་ལས་གཞན་མ་ཡིན། །ཞེས་དམིགས་རུང་མ་དམིགས་པ་
ཉིད་མེད་པའི་དོན་དུ་གསུངས་པས་སོ་སྙམ་དུ་བསམ། བཞི་བ་ཆོས་
ཉིད་ཀྱི་རིགས་པ་ལ་བཞི། གང་འདུལ་དུ་སྤྲུལ་པ། གང་མཚམ་དུ་
སྤྲུལ་བ། གང་ཕན་དུ་སྤྲུལ་པ། གར་ཁྱབ་ཏུ་སྤྲུལ་པའོ། །
དང་པོ་ནི། རྒྱལ་བོའི་གཟུགས་ཀྱིས་འདུལ་བ་ལ་རྒྱལ་བོའི་
གཟུགས་སུ་དང༌། བློན་པོའི་གཟུགས་ཀྱིས་འདུལ་ བ་ལ་དེའི་་་་་
གཟུགས་སུ་སྟོན་པ་སོགས་གང་ལ་གང་འགུལ་བའི་གཟུག་ས་སུ་སྟོན་པ་
སངས་རྒྱས་རྣམས་ཀྱི་སྤྱི་སྲོལ་ལམ་ཆོས་ཉིད་དུ་གསུངས་པས་བླ་མ་ཐ་
མལ་བའི་གཟུགས་ཀྱིས་འདུལ་བ་བདག་ལ་ཐ་མལ་བའི་གཟུགས་སུ་
སྟོན་པ་གོར་མ་ཆག་སྙམ་དུ་བསམ། གཉིས་པ་ནི། མེ་ལོང་གི་ནང་
ནས་བྱད་བཞིན་ཇི་འདྲ་བའི་གཟུགས་བརྙན་འབྱུང་བ་དང་ཚུལ་་་
མཚུངས་པར་ཆོས་སྐུ་བདེ་བ་ཆེན་པོའི་རང་དབྱིངས་ནས་གདུལ་བྱའི་
ལས་སྐལ་དང་འཚམ་པའི་གཟུགས་ཀྱི་སྐུར་འབྱུང་བ་ཆོས་ཉིད་དུ་
གསུངས་པས། བདག་གི་ལས་སྐལ་དང་འ་ཚམ་པའི་གཟུགས་ཀྱི་སྐུ་
ཞིག་ཀྱང་འབྱུང་ངེས་ཤིང་། དེ་བཙལ་ན་བླ་མ་འདི་རྣམས་ལས་
འགྲོ་ས་མི་འདུག་སྙམ་པ་བྱེད་དགོས- གསུམ་པ་ནི། ་ ་ སེམས་ཅན་
53
མ་



རེ་རེའི་མདུན་ནའང་ཕྱོགས་བཅུའི་སངས་རྒྱས་ཆ་ཚང་རེ་བཞུགས་
པར་ གསུངས་ ཤིང༌། རིགས་-པས་ ཀྱང་ བསྒྲུབ་ ཏུ་ ཡོད་ པས།
བདག་གི་མདུན་ནའང་དེ་ལྟ་བུ་རེ་བཞུགས་ནས་ཡོད་ལ། དེའང་
ལྡེར་བཟོ་ལྟར་གྱི་ནར་བཞུགས་པ་མ་ཡིན་པར་གང་ཕན་གྱི་འཕྲིན་
ལས་མཛད་པའི་སྒོ་ནས་བཞུགས་པར་གསུངས་པས། དེས་ན་ཟབ་
རྒྱས་ཆོས་ཀྱི་བདུད་རྩིས་ཕན་གདགས་པའི་བླ་མ་འདི་རྣམས་ཕྱོགས་
བཅུའི་སངས་རྒྱས་ཐམས་ཅད་ཀྱི་རང་གཟུགས་ཡིན་པར་རྒྱུ་མཚན་དེ་
ལ་བརྟེན་ནས་ཤེས་ནུས་པར་འདུག་སྙམ་དུའོ། །
བཞི་པ་གར་ཁྱབ་ ཏུ་སྤྲུལ་པ་ལ། དུས་གར་ཁྱབ་ ཏུ་ སྤྲུལ་བ་
དང༌། ཡུལ་གར་ཁྱབ་ཏུ་སྤྲུལ་བའོ། ། །
དང་པོ་ལ་གཉིས་ལས། དང་པོ་དུས་མི་ཡོལ་བར་སྤྲུལ་བ་ནི།།
མདོ་རྒྱན་ལས། སེམས་ཅན་ཀུན་གྱི་བྱ་བ་ལ། །ཁྱེད་ནི་དུས་ལས་མི་
འདའ་བས། །མཛད་པ་རྟག་ཏུ་དོན་མཛད་པ། །མི་བསྙེལ་ཁྱེད་ལ་
ཕྱག་འཚལ་ལོ། ། ཞེས་གསུངས་པ་ལྟར་སྤྱིར་གདུལ་བྱའི་ངོས་ནས་
ཆོས་ཉན་པའི་དུས་ལ་བབ་ན་སངས་རྒྱས་ཀྱི་ངོས་ནས་དུས་ལས་མི་
ཡོལ་བར་ཆོས་གསུང་བ་ཆོས་ཉིད་ཡིན་པས། སྒོས་བདག་ཅག་ཆོས་
ཉན་ པའི་ དུས་ ལ་ བབ་ ནའང་ དུས་ ཐོག་ ཏུ་ གསུང་ བར་ ངེས་ ཤིང་།
གསུང་བ་པོ་ནི་བླ་མ་ལས་མི་སྣང་བས། དེས་ཀྱང་སངས་རྒྱས་སུ་
- 54
ཁ



གྲུབ་བོ། །
གཉིས་པ་དུས་མི་འཆད་པར་སྤྲུལ་བ་ནི། སངས་རྒྱས་ལ་དུས་
རྟག་ཏུ་སེམས་ཅན་གྱི་དོན་ལས་མཛད་རྒྱུ་མེད་པས་དེང་སང་གི་དུས་
སུའང་མཛད་ལ། དེའང་གདུལ་བྱའི་ངོས་ནས་སྐལ་བར་གྱུར་ཕྱིན་
གསུང་གི་སྒོ་ནས་དོན་མཛད་པས། ད་ལན་ཆོས་ཉན་པའི་སྐལ་བ་
དང་ལྡན་པ་བདག་ལ་ཆོས་གསུང་བའི་བླ་མ་འདི་རྣམས་སངས་རྒྱས་
ཡིན་པར་རྒྱུ་མཚན་དེ་ལ་བརྟེན་ནས་ཀྱང་དཔོག་ནུས་པར་འདུག་སྙམ་
དུ་བསམ། གཉིས་བ་ཡུལ་གར་ཁྱབ་ ཏུ་ སྤྲུལ་ པ་ནི། མདོ་ལས།
ནམ་མཁས་ཇི་སྙེད་ཁྱབ་གྱུར་པ། ། སྐུ་ཡིས་ཀྱང་ནི་དེ་སྙེད་ཁྱབ། །
ཅེས་གསུངས་པ་ལྟར། སངས་རྒྱས་ཀྱིས་མ་ཁྱབ་པའི་ས་ཕྱོགས་་་་
བཞག་ཏུ་མེད་ལ། དེ་མེད་ན་ཕྱོགས་འདིར་ཡང་ཁྱབ་ནས་ཡོད་པར་
གདོན་མི་ཟ་ཞིང༌། དེའང་ཚོན་དང་ཕྲད་པའི་ཤེལ་བཞིན་དུ་སོ་
སོའི་ལས་དབང་དང་འཚམ་པའི་གཟུགས་ཀྱི་སྐུར་མཐོང་བ་་་་་
གསུངས་པས། ། བདག་གི་ལས་ཀྱི་ངོས་སྐལ་དུ་ཤར་བའི་སངས་རྒྱས་
ནི་ལམ་མ་ནོར་བར་སྟོན་པའི་དྲིན་ཅན་གྱི་བླ་མ་འདི་རྣམས་སུ་སོམ་ཉི་
མི་འདུག་སྙམ་དུ་ནན་གྱིས་བསྒོམ་དགོས་སོ། །
གསུམ་པ་རྩོད་པ་སྤོང་བ་ལ། ། སྣང་བའི་རྩོད་སྤོང་། མི་སྣང་
བའི་རྩོད་སྤོང༌། མ་ངེས་པའི་རྩོད་སྤོང་ངོ༌། ། ་་།
- 55 -



དང་ པོ་ནི། གལ་ཏེ་བླ་མ་འདི་རྣམས་ལ་ཆགས་ སྡང་ གིས་
མཚོན་པའི་སྐྱོན་དུ་མ་ཞིག་སྣང་བས། སྐྱོན་ཟད་ཀྱི་སངས་རྒྱས་སུ་
ཇི་ལྟར་འཐད་སྙམ་ན། རང་གི་སྣང་བ་ངེས་པ་ཡོད་ན་དེ་ལྟར་ཡང་
ངེས་པ་གཏན་ནས་མེད་པས། རང་ལ་སྣང་བ་རྒྱུ་མཚན་དུ་བྱས་
ནས་དོན་ལ་ཡོད་པར་བསྒྲུབ་མི་ནུས་སོ། །འདི་གང་ལས་ཇི་ལྟར་ཤེས་
སྙམ་ན། དཔེ་དྲུག་གྱི་སྒོ་ནས་ཏེ། དང་པོ་ནི། རབ་རིབ་ཅན་
གྱིས་གང་ལ་ཇི་ལྟར་བལྟས་ཀྱང་སྐྲ་ཤད་ཀྱི་སྣང་ཚུལ་ལས་མི་འོང་བ་
ལྟར་ལས་སྒྲིབ་ཅན་གྱིས་སུ་ལ་ཇི་ལྟར་བལྟས་ཀྱང༌ སྐྱོན་གྱི་སྣང་
ཚུལ་ལས་ མི་འོང་བས། རང་ལ་སྐྱོན་དུ་སྣང་བས་དོན་ལ་སྐྱོན་་་་
གནས་པའི་ངེས་པ་ཅི་ལ་ཡོད། ་གཉིས་པ་ནི། རྒྱུད་བླ་མ་ལས།
ཇི་ལྟར་ཚོན་ནི་སྣ་ཚོགས་ཀྱིས། །ནོར་བུ་དེ་དངོས་མིན་པར་སྣང་། །
དེ་བཞིན་འགྲོ་རྐྱེན་སྣ་ཚོགས་པས། །ཁྱབ་བདག་དེ་དངོས་མིན་པར་
སྣང་། ། ཞེས་ནོར་བུ་རང་ངོས་ནས་ཚོན་སྣ་ཚོགས་སུ་མ་གྲུབ་ཀྱང་།
དེ་དང་ཉེ་བའི་ཚོན་སྣ་ཚོགས་པའི་དབང་གིས་སྣ་ཚོགས་སུ་སྣང་བ་
ལྟར་ ཁྱབ་ བདག་ སངས་ རྒྱས་ ཀྱི་ ངོས་ ནས་ སྐྱོན་ དུ་ མ་ གྲུབ་ ཀྱང་།
གདུལ་བྱའི་སྐྱོན་གྱི་དབང་གིས་སྐྱོན་ཅན་དུ་སྣང་བར་གསུངས་པས།
བླ་མར་སྐྱོན་དུ་སྣང་བ་འདི་དག་རང་སྐྱོན་བླ་མའི་སྟེང་ནས་ཚུལ་ཤར་
བར་འདུག་སྙམ་དུ་བསམ་དགོས། གསུམ་པ་ནི། གལ་ཏེ་བླ་མ་ལ་
ཁ 56
ཡང་



སྐྱོན་མེད་ན་སྐུ་ལ་བགྲེས་རྒུད་སོགས་སྐྱོན་དུ་མ་ཞིག་མངོན་སུམ་དུ་
མཐོང་བཞིན་པ་འདི་ཅི་ལྟར་སྙམ་ན། མིག་ལ་ཤེལ་ནག་པོས་་་་་
གཡོགས་ནས་དུང་ལ་བལྟས་ཀྱང་ནག་པོ་འབའ་ཞིག་ཏུ་མཐོང་ཞིང་།
དེའང་མངོན་སུམ་ལྟ་བུར་མཐོང་བ་ལྟར་སེམས་ལ་ལས་ངན་པའི་སྒྲིབ་
གཡོགས་དང་བཅསཾ་བཞིན་པའི་ངང་ནས་ སངས་རྒྱས་དངོས་ལ་་་་་
བལྟས་ཀྱང་སྐྱོན་ཅན་འབའ་ཞིག་ཏུ་མཐོང་ཞིང་དེའང་མངོན་སུམ་ལྟ་
བུར་མཐོང་བས། དེས་ན་རང་གི་མངོན་སུམ་དུ་མཐོང་བར་རློམས་
ཀྱང་དོན་ལ་གནས་པའི་ངེས་པ་ཅི་ལ་ཡོད། བཞི་པ་ནི། སངས་
རྒྱས་ཀྱིས་ཁྱི་ཕག་ཏུ་སྤྲུལ་ནི་མི་གཙང་བའི་ཟས་ལ་རོལ་བ་སོགས་ཁྱི་
ཕག་རང་འགའ་བའི་སྣང་ཚུལ་ལས་མི་འོང་བར་གསུངས་པས། ཐ་
མལ་བར་སྤྲུལ་ན་ཐ་མལ་པའི་སྣང་ཚུལ་ལས་ག་ལ་འོང་། དེས་ན་ཇི་
ཙམ་བརྟགས་ཀྱང་ཐ་མལ་པའི་སྣང་ཚུལ་ལས་མི་འོང་བ་རྒྱུ་མཚན་དུ་
བྱས་ནས་སངས་རྒྱས་མིན་པར་ལྟ་མི་རུང་བར་འདུག་སྙམ་དུ་བསམས།
ལྔ་པ་ནི། དཔེར་ན་རྨི་ལམ་དུ་མི་ཞིག་གིས་སྲོག་གཅོད་པ་དང་མ་
ཕྱིན་པར་ལེན་པ་སོགས་མི་འཚམ་པའི་བྱ་བ་སྣ་ཚོགས་ཤིག་བྱེད་པ་
རྨིས་ན། དེ་ནི་བློ་ལཁྲུལ་པའི་བག་ཆགས་སྨིན་པ་ལས་ཕར་སྣང་བ་
ཙམ་དུ་ཟད་ཀྱི། དོན་དངོས་པོ་ལ་མི་ཉིད་ཀྱང་མི་གྲུབ་ན་དེས་སྲོག་
གཅོད་ པ་ སོགས་ ལྟ་ག་ལ་ཡོད། དེ་བཞིན་དུ་བློ་མ་ ཐ་མལ་ པས་་
37 -



ཐུགས་ཁྲོས་པ་དང་བཀའ་འབེབས་པ་སོགས་མི་ལེགས་པའི་མཛད་པ་
ཅི་ཡང་མཛད་པ་མཐོང་མོད་ཀྱི། དེ་ནི་རང་རྒྱུད་ལ་ཡོད་པའི་ལས་
ངན་ པའི་བག་ཆགས་ཀྱི་དབང་གིས་ ཕར་ སྣང་ བ་ ཙམ་ དུ་ ཟད་ ཀྱི།
དོན་དངོས་པོ་ཐ་མལ་པ་དེ་ཉིད་ཀྱང་མ་དམིགས་ན་དེས་ཐུགས་ཁྲོས་
པ་སོགས་ག་ལ་སྲིད་དུ་བསམ། དྲུག་པ་ནི། མཁྲིས་ནད་ཀྱི་དབང་
གིས་གངས་རི་སེར་པོ་དང་། རླུང་ནད་ཀྱི་དབང་གིས་སྔོན་པོར་
མཐོང་བ་སོགས་འཕྲལ་གྱི་འཁྲུལ་རྒྱུ་ཅུང་ཟད་རེས་ཀྱང་དེ་ལྟར་དུ་
འཁྲུལ་བར་བྱེད་ནུས་ན་ཕུགས་ཀྱི་འཁྲུལ་རྒྱུའི་ལས་སྒྲིབ་བསམ་གྱིས་མི་
ཁྱབ་པ་ཞིག་རང་རྒྱུད་ལ་གྲྭ་མ་ཉམས་པར་ཡོད་པ་འདིས་ཅིའི་ཕྱིར་
འཁྲུལ་བར་མི་བྱེད། དེས་ན་རང་ཉིད་ལས་སྒྲིབ་ཆེ་བའི་ཚོད་དང་
སྦྱར་ན་ནི་བླ་མ་རྣམས་ལ་ཁྱི་དང་། བོང་བུ་སོགས་སུའང་མཐོང་
ཉེན་འདུག་པ་ལ་དེ་ལྟར་མ་མཐོང་བ་འདི་ཡང་སྟབས་ལེགས་སྙམ་པ་
བྱེད་དགོས་གསུང་། གཉིས་པ་མི་སྣང་བའི་རྩོད་སྤོང་ནི། གལ་ཏེ་
བླ་མ་ལ་སྐྱོན་མེད་དུ་ཆུག་ཀྱང་མཚན་དཔེ་སོགས་སངས་རྒྱས་ཀྱི་ཡོན་
ཏན་མི་སྣང་བས། ཡོན་ཏན་ཀུན་རྫོགས་ཀྱི་སང ས་རྒྱས་སུ་ཇི་ལྟར་
རིགས་སྙམ་ན། རང་གི་སྣང་བ་ལ་ངེས་པ་མེད་པ་དང་འདྲ་བར་མི་
སྣང་བ་ལའང་ངེས་པ་མེད་པས། མི་སྣང་བས་མེད་པར་ག་ལ་་་་་
འགྲུབ། དེའི་ཚུལ་ཡང་དཔེ་བརྒྱད་ཀྱི་སྒོ་ནས་ཏེ། དང་པོ་ནི།
-- 58
ད་



དཔེར་ན་ཉི་མ་ལ་འོད་ཟེར་དཔག་ཏུ་མེད་པ་ཡོད་ཀྱང་ལོང་བའི་མིག་
ལ་ཅུང་ཟད་ཀྱང་སྣང་མི་རུང་བ་ལྟར་བླ་མ་ལ་སངས་རྒྱས་ཀྱི་ཡོན་ཏན་
རྫོགས་པར་མངའ་ཡང་མ་རིག་པས་བློ་མིག་ལྡོངས་བའི་ཐ་ཤལ་བདག་
ལྟ་ བུའི་བློ་ ལ་ སྣང་ དུ་ག་ ལ་རུང་ སྙམ་ དུ་ བསམ། གཉིས་ པ་ ནི།
དཔེར་ན་རི་རྒྱལ་ལྷུན་པོ་ཁབ་མིག་ཏུ་ཇི་ལྟར་བྱས་ནས་ཤོངས་ཏེ་ཤོང་
བའི་གནས་མེད་པ་ལྟར་སངས་རྒྱས་ཀྱི་ཡོན་ཏན་སོ་སྐྱེ་བའི་བློ་ཡུལ་དུ་
ཤོངས་པའི་གནས་མེད་པས། དེས་ན་རང་གི་བློ་ཡུལ་དུ་མི་ཤོང་བ་
རྒྱུ་མཚན་དུ་བྱས་ནས་བླ་མ་ལ་སངས་རྒྱས་ཀྱི་ཡོན་ཏན་མེད་པར་ལྟ་བ་
ནི། ཁབ་མིག་ཏུ་མི་ཤོངས་བ་རྒྱུ་མཚན་དུ་བྱས་ནས་རི་རྒྱལ་ལྷུན་པོ་
མེད་པར་ལྟ་བ་དང་ཁྱད་མེད་དུ་སོང་འདུག་སྙམ་པ་བྱེད། གསུམ་
པ་ནི། མུན་པས་བསྒྲིབས་ན་གཟུགས་ཕྲ་མོ་ལྟ་ཞོག་གི་རགས་པ་
ཡང་མི་མཐོང་། དེ་བཞིན་དུ་རྨོངས་པས་བསྒྲིབས་ན་སངས་རྒྱས་ཀྱི་
ཡོན་ཏན་ཕྲ་མོ་ལྟ་ཞོག་གི་རགས་པ་ཙམ་ཡང་མི་སྣང་བས། དེས་ན་
རྨོངས་པས་རིལ་གྱིས་བསྒྲིབས་པ་བདག་ལྟ་བུ་ལ་སངས་རྒྱས་ཀྱི་ཡོན་
ཏན་ཇི་ལྟར་བྱས་ནས་སྣང་སྟེ་སྣང་བའི་ཐབས་མི་འདུག་སྙམ་དུ་་་
བསམ། བཞི་པ་ནི། དཔེར་ན་གང་སྣང་ལྷ་སྐུར་འཆར་བ་ཞེས་ཐ་
མལ་སྣང་ཞེན་སྤངས་པའི་རྣལ་འབྱོར་པའི་གཟིགས་ངོར་བླ་མ་འདི་
རྣམས་སངས་རྒྱས་སུ་འཆར་བར་གསུངས་པས། དེས་ན་ད་ལྟ་རང་
- 59 -



ལ་སངས་རྒྱས་སུ་མི་སྣང་བ་ནི། ཐ་མལ་སྣང་ཞེན་མ་སྤངས་པས་
ལན་པར་འདུག་སྙམ་དུ་བསྒོམ། – ལྔ་པ་ནི། སྒྱུ་མ་མཁན་གྱིས་མི་
བོང་བུར་སྤྲུལ་པ་ལྟ་བུ་ལ་མཚོན་ན་ཇི་སྲིད་སྔགས་ རྫས་ཀྱིས་མིག་་་
བསླད་པ་དེ་སྲིད་དུ་དོན་ལ་ཡོད་པའི་མི་དང་དེའི་སྨྲ་བརྗོད་སོགས་ཀྱི་
བྱ་སྤྱོད་ཅུང་ཟད་ཀྱང་མི་སྣང་བར་མེད་པའི་བོང་བུ་དང་ལོག་པའི་བྱ་
བ་བྱེད་པ་མངོན་སུམ་ལྟ་བུར་སྣང་བ་ལས་འོས་མེད་པ་ལྟར། ཇི་
སྲིད་ལས་ངན་གྱིས་རྒྱུད་བསླད་པ་དེ་སྲིད་དུ་དོན་ལ་ཡོད་པའི་སངས་
རྒྱས་དང་དེའི་མཛད་པ་སོགས་གང་ཡང་མི་མཐོང་བར་མེད་པའི་ཐ་
མལ་པར་མཐོང་ཞིང་། ཐ་མལ་པའི་བྱ་བ་མཐའ་དག་བྱེད་པར་
མཐོང་བ་ལས་འོས་སུ་མེད་པར་གསུང་། དྲུག་པ་ནི། སངས་རྒྱས་
ཀྱི་ཡོན་ཏན་མཐའ་དག་པར་ནི། བྱང་སེམས་ས་བཅུ་པ་བ་རྣམས་
ལའང་སྣང་དུ་མི་རུང་ན་རྨོངས་པ་བདག་ལྟ་བུའི་བློ་ལ་སྣང་དུ་ག་ལ་
རུང་སྙམ་དུ་བསམ་མོ། ། བདུན་པ་ནི། མདུན་གྱི་གཞི་འདིར་
བུམ་པ་ཡོད་ན་སྣང་དུ་རུང་བས། མི་སྣང་ན་མེད་ཅེས་བྱས་པས་
ཆོག་ལ། ཤ་ཟ་ཡོད་ཀྱང་དེ་ལྟ་མིན་པས། མི་སྣང་བ་རྒྱུ་མཚན་དུ་
བྱས་ནས་མེད་ཅེས་བྱར་མི་རུང༌། དཔེ་དེ་བཞིན་དུ་རང་ལ་སངས་
རྒྱས་ཀྱི་ཡོན་ཏན་ཡོད་ན་རང་ཉིད་ཀྱི་བློ་ལ་སྣང་དུ་རུང་བས། མི་
སྣང་བ་ཉིད་ཀྱིས་མེད་པར་འགྲུབ་ལ། གཞན་ལ་སངས་རྒྱས་ཀྱི་ཡོན་
བ མ 60



ཏན་ཡོད་ཀྱང་རང་གི་བློ་ལ་སྣང་དུ་མི་རུང་བས། མི་སྣང་བས་མེད་
པར་འགྲུབ་པ་མིན་ནོ། ། བརྒྱད་པ་ནི། བུམ་པ་ལྟ་བུ་མདུན་ལ་
ཡོད་ཀྱང་ཡོལ་བས་བར་དུ་བཅད་ན་ཅི་ཡང་མི་མཐོང་ཞིང༌། ཡོལ་
བ་བསལ་ན་དེ་ཉིད་དུ་དངོས་སུ་མཐོང་བ་ལྟར་བླ་མས་སངས་རྒྱས་སུ་
བཞུགས་ཀྱང་ལས་ཀྱིས་བསྒྲིབས་ན་མི་མཐོང་ཞིང་། ལས་སྒྲིབ་བྱང་
ན་དེ་ཉིད་དུ་སངས་རྒྱས་སུ་ལྷང་གིས་མཇལ་བས། བླ་མ་སངས་
རྒྱས་སུ་མཐོང་དང་མི་མཐོང་ནི་རང་ཉིད་ལས་སྒྲིབ་དག་དང་མ་དག་
ལ་རག་ལས་པར་འདུག་གི །བླ་མ་ཉིད་སངས་རྒྱས་སུ་བཞུགས་དང་
མི་བཞུགས་ལ་རག་ལས་པར་མི་འདུག་སྙམ་དུ་བསྒོམ་མོ། །
གསུམ་པ་མ་ངེས་པའི་རྩོད་སྤོང་ནི། གལ་ཏེ་ཁྱོད་ཀྱི་བླ་མ་ལ་
མཐའ་གཅིག་ཏུ་སངས་རྒྱས་ཡིན་པའི་ངེས་པ་དགོས་ན། ཁྱོད་ཀྱི་
སློབ་མའི་བླ་མ་ལའང་དེ་ལྟར་དགོས་པས། ཁྱོད་ཀྱང་སངས་རྒྱས་སུ་
འགྱུར་ལ། དེ་འདོད་ན་ནི་རང་མྱོང་དང་དངོས་སུ་འགལ་བས་རྫུན་
དུ་སྨྲ་བ་ཆེན་པོར་འགྱུར་རོ་ཞེ་ན། འདི་བླ་མ་རྣམས་སངས་རྒྱས་སུ་
མཐོང་བའི་གེགས་ཆེ་ཤོས་སུ་འདུག་པས། ཁོ་བོས་བསལ་བར་བྱ་སྟེ།
དེའང་ཐེག་བསྡུས་ལས། དངོས་གཅིག་ཡིད་ནི་ཐ་དད་ཕྱིར། །ཞེས་
སྣང་གཞིའི་དངོས་པོ་གཅིག་ཉིད་ལའང་གང་ཟག་སོ་སོའི་ལས་དབང་
གིས་སྣང་ཚུལ་ཐ་དད་དུ་འོང་བར་གསུངས་པས། བལྟ་ཡུལ་བདག་
— 61 --



ལྟ་བུའི་གང་ཟག་གཅིག་ལའང་ལྟ་བ་པོ་སོ་སོའི་ལས་དབང་གིས་་་་
མཐོང་སྣང་མི་འདྲ་བ་སྣ་ཚོགས་སུ་འོངས་ལ། དེའི་ཚེ་སོ་སོ་སོ་སོས་
ཇི་ལྟར་མཐོང་བ་དེ་ལྟར་དོན་ལ་གནས་པ་ཡང་ཁས་ལེན་དགོས་ཏེ།
ཆུ་ཀླུང་རྣག་ཁྲག་གི་དཔེ་བཞིན་ནོ། ། ་
དཔེ་དོན་དུ་ཇི་ལྟར་འབྲེལ་སྙམ་ན། ཆུ་བོ་གངྒ་ལྟ་བུའི་གཞི་
གཅིག་ཉིད་ལ་ལྷ་མི་ཡི་དྭགས་གསུམ་གྱིས་ཅིག་ཅར་དུ་བལྟས་པའི་ཚེ་
སོ་སོའི་ལས་དབང་གིས་ལྷ་ལ་བདུད་རྩི། མི་ལ་ཆུ་རང་འགའ་བ།
ཡི་དྭགས་ལ་རྣག་ཁྲག་ཏུ་མཐོང་ཞིང་། ཇི་ལྟར་མཐོང་བ་དེ་ལྟར་སོ་
སོ་ལ་ལོངས་སྤྱོད་རྒྱུ་ཡང་ཡོད་པས་གསུམ་ག་དོན་ལ་གྲུབ་པར་ཁས་
ལེན་དགོས། དེ་བཞིན་དུ་སློབ་མ་སོགས་ཀྱིས་བདག་ལ་སངས་རྒྱས་
དང་། རང་ངམ་གཞན་གྱིས་བདག་ལ་ཐ་མལ་པར་མཐོང་ཞིང་།
ཇི་ལྟར་མཐོང་བ་དེ་ལྟར་སངས་རྒྱས་དང་། ཐ་མལ་བའི་བྱ་བ་ཡང་
བྱེད་པས་གཉིས་ཀ་དོན་ལ་གནས་པར་ཁས་ལེན་དགོས་ཏེ། འདིས་
ནི་བླ་མར་གྱུར་པའི་ཉན་ཐོས་སོགས་ཀྱིས་མ་ངེས་པའི་འགལ་བ་སྤོང་
ལུགས་ ཀྱང་ ཤེས་ སོ། ། འོ་ ན་ བླ་ མ་ གཅིག་ ཉིད་ སངས་ རྒྱས་ དང་།
སེམས་ ཅན་གཉིས་ ཀར་ཐལ་ལོ་ཞེ་ན་ཆུ་ཀླུང་གཅིག་ཉིད་རྣག་ཁྲག་
སོགས་གསུམ་གར་ཐལ་ལོ་ཞེས་བརྗོད་ན་ལན་ཅི་ཡོད། གལ་ཏེ་ཆུ་
ཀླུང་གཅིག་གི་ཆ་ཤས་སུ་དེ་གསུམ་གྲུབ་པར་ཁས་ལེན་གྱི་ཆ་ཅན་ཆུ་
= 62



ཀླུང་གཅིག་ཉིད་དེ་གསུམ་དུ་གྲུབ་པར་ཁས་མི་ལེན་པས་སྐྱོན་མེད་དོ་
ཞེ་ན། འདིར་ཡང་བདག་གཅིག་པུའི་ཆ་ཤས་སུ་སངས་རྒྱས་དང་
སེམས་ཅན་གཉིས་ཀ་གྲུབ་པར་ཁས་ལེན་གྱི་ཆ་ཅན་བདག་གཅིག་པུ་
དེ་གཉིས་སུ་གནས་པར་ཁས་མི་ལེན་པས། ། སངས་རྒྱས་དང་སེམས་
ཅན་གྱི་གཞི་མཐུན་དུ་འགྱུར་བའི་སྐྱོན་མེད་དོ། ། གཉིས་པ་་་་
བཀོའ་དྲིན་དྲན་ནས་གུས་པ་བསྐྱེད་པ་ལ་བདེ་བ་སྟེར་བའི་བཀའ་
དྲིན། ཡོན་ཏན་བསྐྱེད་པའི་བཀའ་དྲིན། ་གདམས་ངག་འབོགས་
པའི་བཀའ་དྲིན། ཤེས་རྒྱུད་བརྟུལ་བའི་བཀའ་དྲིན། ཀུན་ལས་
ལྷག་པའི་བཀའ་དྲིན་ནོ། །
་ ་ ་
དང་པོ་ནི། ཇོ་བོ་རྗེས། བདེ་བ་ཐམས་ཅད་བླ་མའི་བྱིན་
རླབས་ལགས་པས་དྲིན་དུ་བཟོ་བར་མཛོད། །ཅེས་གསུངས་པ་ལྟར་
བླ་མས་དགེ་བ་ལ་མ་བཙུད་ན་བདེ་བ་འབྱུང་བའི་གནས་མེད་པས།
རང་ལ་བདེ་བ་བྱུང་ཚད་བླ་མའི་སྐུ་དྲིན་དུ་འདུག་སྙམ་དུ་བསམ།
གཉིས་པ་ནི། བླ་མས་མ་བསླབས་ན་ཡོན་ཏན་གང་ཡོང་རང་ཤེས་
སུ་མི་འབྱུང་བས། རང་ལ་ཡོན་ཏན་གང་དང་གང་འདུག་པ་འདི་
ཐམས་ ཅད་བླ་མའི་ཐུགས་རྗེ་ལས་བྱུང་བར་འདུག་སྙམ་དུ་བསམ།
གསུམ་པ་ནི། བདག་ཅག་གི་སྟོན་པས་ཆོས་ཕྱིར་དཀའ་བ་སྤྱད་པ་ ་
དང་ཚུལ་མཚུངས་པར་བླ་མས་ཀྱང་ཡུན་རིང་པོར་དཔག་ཏུ་མེད་པའི་
-- 63



དཀའ་བ་སྤྱད་ནས་འཚལ་བའི་ཆོས་ཀྱི་གདམས་པ་མཐའ་དག་ཕ་ནོར་
བུ་ལ་འབོགས་པའི་ཚུལ་དུ་ཕངས་པ་མེད་པར་རྩོལ་བ་ནི་ཤིན་ཏུ་ཡང་
སྐུ་དྲིན་ཆེ། ཚེ་འདིའི་བདེ་བའི་ཆ་རྐྱེན་དུ་ཟང་ཟིང་ཅུང་ཟད་བྱིན་
པ་ལའང་དྲིན་དུ་ཚོར་བར་བྱ་དགོས་ན་གཏན་དུ་བདེ་བའི་ཆ་རྐྱེན་དུ་
ཆོས་ཀྱི་གདམས་པ་ལྷུགས་པོར་སྩོལ་བ་ལ་ནི་ལྟ་སྨོས་ཀྱང་ཅི་དགོས།
གང་གིས་གང་ལ་སྟོང་གསུམ་ནོར་གྱིས་བཀང་སྟེ་ཕྱིན་པ་ལས། དེས་
དེ་ལ་ཆོས་ཀྱི་གདམས་པ་ཚིགས་བཅད་གཅིག་བྱིན་ན་ཕན་འདོགས་
ཆེས་ཆེ་བར་མདོ་ལས་གསུངས་པས། དེས་ན་ལམ་ཡོངས་རྫོགས་ཀྱི་
གདམས་པ་བྱིན་པ་འདི་ལ་ནི་ སྐུ་དྲིན་ཇི་ལྟར་བྱས་ནས་འཁོར་ཏེ་
འཁོར་ཐབས་རང་མི་འདུག་ཨང་སྙམ་དུ་མིག་ནས་མཆི་མ་འཁྲུག་པ་
དང་ལུས་ཀྱི་བ་སྤུ་ལྡང་བ་མ་བྱུང་གི་བར་དུ་བསམ། བཞི་པ་ནི།
སྔོན་ནས་ད་བར་སངས་རྒྱས་ཇི་སྙེད་ཅིག་བྱོན་ཀྱང་རང་ཉིད་མ་ཐུལ་
བར་ལུས་པ་ལ། ད་ལམ་བླ་མས་ཐབས་མཁས་ཀྱིས་བཏུལ་ནས་ཆོས་
ལ་བཙུད་པའི་ཕྱིར་ན་བླ་མ་ནི་སངས་རྒྱས་ལས་ཀྱང་སྐུ་དྲིན་ཆེ་བར་
འདུག་སྙམ་དུ་བསམ། གལ་ཏེ་བླ་མ་དང་སངས་རྒྱས་གཉིས་ངོ་བོ་
དབྱེར་མེད་ཡིན་པས། བཀའ་དྲིན་ཆེ་ཆུང་འོང་མི་ཤེས་སོ་ཞེ་ན།
བདེན་མོད། འོན་ཏེ་འདི་ལྟར་བཤད་པ་ནི་གདུལ་བྱ་ཐུན་མོང་བའི་
སྣང་ཚོད་ཀྱི་དབང་དུ་བྱས་ལ། བླ་མ་སངས་རྒྱས་ཡིན་པ་ནི་དངོས་
– 64-



པོའི་ གནས་ཚོད་ ཀྱི་ དབང་ དུ་ བྱས་ པས་ སྐྱོན་མེད་ དོ། ། ལྔ་ པ་ ནི།
ལར་ནས་ཕ་མ་གཉིས་དང༌། སྟོན་པ་སངས་རྒྱས་ཏེ་རྣམ་པ་གསུམ་
ནི་སྐུ་དྲིན་ཆེ་ཤོས་སུ་བཤད་ལ། འོན་ཏེ་གསུམ་ལས་ཀྱང་བླ་མ་ཉིད་
སྐུ་དྲིན་ཤིན་ཏུ་ཆེ་སྟེ། འདི་ལྟར་ཕ་མ་གཉིས་ཀྱིས་ཚེ་འདིར་ཕན་
པའ་ལྟོ་གོས་བྱིན་པ་ཙམ་དུ་ཟད་ལ། བླ་མས་ནི་གཏན་དུ་ཕན་པའི་
ཆོས་ཀྱི་གདམས་པ་བྱིན་པས། ཕ་མ་ལས་ཀྱང་བཀའ་དྲིན་ཆེ་ཞིང་།
སངས་རྒྱས་རྣམས་ཀྱིས་གསུང་འབྱོན་རྒྱུ་ལྟ་ཞོག་གི་ཞལ་ཙམ་ཡང་སྟོན་
དུ་མ་བཞེད་ལ། བླ་མས་ནི་ཞལ་སྟོན་པས་མ་ཚད་གསུམ་ཡང་ནམ་
འདོད་ལ་འབྱོན་པས། སངས་རྒྱས་ལས་ཀྱང་བཀའ་དྲིན་ཆེའོ། །
མདོར་ན། ཕན་པའི་བདེ་བ་དང་ལེགས་པའི་ཡོན་ཏན་་་་་
ཐམས་ཅད་ཀྱི་རྩ་བ་ནི་བླ་མ་ལ་ཐུག་པར་གསུངབ་ཤིང་། རིགས་
པས་ཀྱང་གྲུབ་པའི་ཕྱིར་ན། བླ་མ་ལས་སྐུ་དྲིན་ཆེ་བ་ནི་སུ་ཡང་མི་
འདུག་ཨང་སྙམ་དུ་བསམ། གཉིས་པ་སྦྱོར་བས་བསྟེན་ཚུལ་ནི།
ཇི་སྐད་དུ། བཀུར་སྟི་རྙེད་པ་དག་དང་རིམ་གྲོ་དང་། །སྒྲུབ་པའི་སྒོ་
ནས་བཤེས་གཉེན་བསྟེན་པར་བྱ། །ཞེས་འབྱུང་བ་ལྟར་རྙེད་པ་ཟང་
ཟིང་གི་འདུལ་བ། བཀུར་སྟི་རིམ་གྲོ་བྱེད་པ། ཅི་གསུང་བཀའ་
བཞིན་བསྒྲུབས་པ་སྟེ་གསུམ་ལས། དང་པོ་ནི། སངས་རྒྱས་པ་ལ་
ཚོགས་རྫོགས་དགོས་ཤིང༌། ཚོགས་ཀྱི་ཞིང་ལ་བླ་མ་ལས་བཟང་བ་
ཁ 65 མཁ་



སུ་ཡང་མེད་པས། ཐམས་ཅད་བླ་མའི་ཕྱོགས་སུ་བཏང་འོས་པ་སྟེ།
བླ་མ་ལྔ་བཅུ་པ་ལས། རང་གི་དམ་ཚིག་སློབ་དཔོན་ནི། །སྦྱིན་མིན་
བུ་དང་ཆུང་མ་དང་། །རང་སྲོག་གིས་ཀྱང་བསྟེན་བྱེད་ན། །ལོངས་
སྤྱོད་གཡོ་བས་སྨོས་ཅི་དགོས། ། ཞེས་བླ་མའི་ཕྱོགས་ སུ་སྲོག་ཀྱང་་་་
གཏོང་འོས་ན། ལོངས་སྤྱོད་ལྟ་ཅི་སྨོས་པར་གསུངས་པ་དང་། དེ་
བཞིན་དུ་ སྡོམ་འབྱུང་ལས་ཀྱང་། མཆོད་པ་ཐམས་ ཅད་ཡོངས་་་་
སྤངས་ནས། །བླ་མ་མཆོད་པ་ཡང་དག་བརྩམས། །དེ་མཉེས་པས་ནི་
ཀུན་མཁྱེན་པའི། །ཡེ་ཤེས་མཆོག་དེ་ཐོབ་པར་འགྱུར། །ཞེས་མཆོད་
པ་གཞན་ཐམས་ཅད་བཞག་ནས་གཙོ་བོ་བླ་མར་མཆོད་རིགས་པའི་རྒྱུ་
མཚན་དང་བཅས་གསལ་བར་གསུངས་ཤིང༌། རིམ་ལྔ་ལས་ཀྱང་དེ་
བཞིན་དུ་གསུངས་པའི་ཕྱིར་རོ། ། དེ་ལྟར་ཕུལ་བའི་ཚེ་ཡང་འབྱོར་
པས་ལྕོགས་ཚོད་ཀྱིས་བཟང་ལ་མང་བར་ཕུལ་དགོས་ཏེ། དཔེར་ན་
ཞིང་ས་བཟང་ཡང་ས་བོན་ངན་ཉུང་ལས་མ་བཏབ་ན། ལོ་ཏོག་
ཀྱང་ངན་ཉུང་ལས་མི་འབྱུང་བ་ལྟར། བླ་མར་ངན་ཉུང་ལས་མ་
ཕུལ་ན་འབྲས་བུ་ཡང་ངན་ཉུང་ལས་མི་འབྱུང་བའི་ཕྱིར་རོ། །དེ་ལྟར་
ཡང་བླ་མ་ལྔ་བཅུ་པ་ལས། མི་ཟད་དེ་ཉིད་འདོད་པ་ཡིས། ། ཅུང་
ཟད་ཡིད་འོང་གང་དང་གང༌། །ཤིན་ཏུ་ཁྱད་པར་གྱུར་པ་ཉིད། །དེ་
དང་ དེ་ནི་བླ་མར་འབུལ། ། ཞེས་སོ། ། འདི་དང་མཐུན་ པར་་་་
བ 66 -



བཀའ་གདམས་གོང་མའི་གསུང་སྒྲོས་ལས་ཀྱང༌། ། ་༌༌ བཟང་པོ་ཡོད་
བཞིན་དུ་ངན་པ་འབུལ་ན་དམ་ཚིག་ཉམས་ཤིང༌། འོན་ཏེ་བླ་མ་དེ་
ལ་དགྱེས་པའམ་ངན་པ་ལས་མེད་ན་ཉེས་པ་མེད་གསུང་ངོ༌། །་
གཉིས་པ་ནི། བླ་མའི་དོན་དུ་མེ་བཏང་ཆུ་ལེན་སོགས་བྱ་བར་
འོས་པ་མཐའ་དག་ལེགས་པར་བྱེད་པ་སྟེ། དེའང་འབྲོམ་དང་བྱ་
ཡུལ་བའི་རྣམ་ཐར་ལྟར་ལུས་ངག་ཡིད་གསུམ་བླ་མའི་ཞབས་ཏོག་ཏུ་
བཀོལ་ཤེས་པ་ཞིག་དགོས་གསུང་། མདོར་ན་བླ་མ་ལ་བཀུར་སྟི་
རིམ་གྲོ་ཇི་ལྟར་བྱ་བའི་རིམ་པ་མདོ་རྒྱུད་དགོངས་འགྲེལ་དང་བཅས་
པ་ནས་མང་དུ་གསུངས་ཤིང་། ལྷག་པར་སྡོང་བུ་བཀོད་པའི་མདོ་
དང༌། རྒྱུད་དོན་བསྡུས་པ་བླ་མ་ལྔ་བཅུ་པ་ནས་རྒྱས་པར་གསུངས་
པས། དེ་དག་ཤེས་པར་བྱས་ཏེ་ལག་ལེན་དུ་ཅི་འཁེལ་ལྟ་བ་ནི་གང་
ལས་ཀྱང་གལ་ཆེ་བར་སྣང་ངོ་། །
གསུམ་པ་ནི། སྐྱེས་རབས་ལས། ཕན་པའི་ལན་དུ་མཆོད་
པར་བྱ་བ་ནི། །བསྒོ་བའི་ཚིག་བཞིན་ཉམས་སུ་ལེན་པ་ཡིན། །ཞེས་
བློ་མས་རང་ལ་ཆོས་ཀྱིས་ཕན་འདོགས་པའི་དྲིན་ལན་དུ་ཅི་གསུང་
བཀའ་བཞིན་བསྒྲུབ་དགོས་པར་གསུངས་ཏེ། མཆོད་པ་གསུམ་གྱི་
ནང་ནས་སྒྲུབ་པའི་མཆོད་པ་ཉིད་གཙོ་བོ་ཡིན་པར་ཕྱིར་རོ། །འདི་ནི་
དཔེ་ ལས་ ཀྱང་ ཤེས་ ཏེ། སྨན་ མ་ ཟོས་ན་ནད་ལས་ མི་ ཐར་བས།
མཁས་ 67



སྨན་པའི་ངག་བཞིན་སྨན་ཟ་བ་ཉིད་སྨན་བ་བསྟེན་པའི་དགོས་དོན་
གཙོ་བོ་ཡིན་པ་དེ་བཞིན་བླ་མའི་གསུང་བཞིན་མ་བསྒྲུབ་ན། རང་
རྒྱུད་ཀྱི་ཉོན་མོངས་པའི་གཅོང་ནད་མི་སེལ་བས། ཅི་གསུང་བཀའ་
བཞིན་བསྒྲུབས་པ་ཉིད་བླ་མ་བསྟེན་པའི་དགོས་དོན་གཙོ་བོ་ཡིན་པའི་
གནད་ཀྱིས་སོ། །དེ་ལྟར་བྱས་ན་བླ་མ་ལ་ཟང་ཟིང་གི་འབུལ་བ་ཙམ་
རྒྱ་ཆེར་ཕུལ་ནས་བཀའ་ལ་ཅི་ཡང་མི་བརྩི་བ་ནི་སྨན་པ་ལ་སྨན་རིན་
མང་དུ་བཅལ་ནས་སྨན་ནམ་ཡང་མི་བཟའ་བར་ཆུད་ཟོས་སུ་གཏོང་
བ་དང་འདྲ་བས་བླ་མ་བསྟེན་པའི་དགོས་དོན་ཅུང་ཟད་ཀྱང་མ་བྱུང༌ ་
བ་ཡིན་ནོ། །
རྒྱུ་མཚན་དེ་དག་གི་ཕྱིར་ན་ཐེག་པ་ཆེན་པོའི་མདོ་སྡེ་རྒྱན་ལས།
བརྟན་པ་ཇི་སྐད་བསྟན་པ་བསྒྲུབས་པ་དེས། །དེ་ཡི་སེམས་ནི་ཡང་
དག་མགུ་བར་བྱོས། །ཞེས་གདམས་པ་ལྟར་བཀའ་བཞིན་བསྒྲུབ་པའི་
མཆོད་པས་བླ་མ་མཉེས་པར་བྱེད་པ་ནི་བཤེས་གཉེན་བསྟེན་ཚུལ་གྱི་
གནད་བསྡུས་པའི་སྙིང་བོ་ཉག་གཅིག་ཡིན་པས། གནས་འདི་ལ་
འབད་པ་ལྷུར་བྱའོ་གསུང་། གཉིས་པ་བསྟེན་ནས་བློ་ཇི་ལྟར་སྦྱོང་
བའི་རིམ་པ་ལ་གཉིས་དལ་བའི་རྟེན་ལ་སྙིང་པོ་ལེན་པའི་ཕྱིར་བསྐུལ་
བ་དང༌། སྙིང་པོ་ཇི་ལྟར་ལེན་པའི་ཚུལ་ལོ། །
དང༌ པོ་ ལ། དལ་ འབྱོར་ ངོས་ བཟུང་ བ། དོན་ ཆེ་ བ།
- 68 -
，



རྙེད་དཀའ་བའོ། ། ་
དང་པོ་ལ། དལ་བ་བརྒྱད་ངོས་བཟུང་བ་དང་། འབྱོར་བ་
བཅུ་ངོས་བཟུང་བའོ། །
དང་པོ་དལ་བ་བརྒྱུད་ནི། མི་ཁོམ་པ་བརྒྱད་དང་བྲལ་བའི་ཆ་
ནས་ཏེ། བརྒྱུད་ནི། མིའི་མི་ཁོམ་པ་བཞི་དང་། མི་མ་ཡིན་པའི་
མི་ཁོམ་པ་བཞིའོ། ། ་
དང་པོ་ནི། དུས་ཀྱི་དབང་དུ་བྱས་ནས་སངས་རྒྱས་མ་བྱོན་
པའི་མུན་བསྐལ་ལ་སྐྱེས་བ། ཡུལ་གྱི་དབང་དུ་བྱས་ན་མཐའ་འཁོབ་
ཏུ་ཀླ་ཀློར་སྐྱེས་པ།་ ཆོས་སྒྲུབ་པ་ལ་མེད་མི་རུང་བའི་དབང་པོ་མ་
ཚང་བ། ལས་འབྲས་སོགས་མེད་པར་སྨྲ་བའི་ལོག་ལྟ་ ཅན་ཏེ་་་་
བཞིའོ། །
གཉིས་པ་ནི། དམྱལ་བ། ཡི་དྭགས། དུད་འགྲོ 5ལྷ་
ཚེ་རིང་པོ་སྟེ་བཞིའོ། །དེ་ལྟ་བུའི་གནས་ངན་བརྒྱད་པོ་གང་རུང་དུ་
སྐྱེས་ན་ཆོས་བསྒྲུབ་ཏུ་མི་ཁོམ་པ་ལ་ད་ལན་དེ་དག་གང་དུ་ཡང་མ་སྐྱེས་
པས། དལ་བ་བརྒྱད་ཀ་རང་ཉིད་ལ་ཚང་ནས་འདུག་སྙམ་དུ་ངོས་
ཟིན་པར་བྱའོ། །
གཉིས་པ་ལ། རང་འབྱོར་ལྔ་དང་གཞན་འབྱོར་ལྔ་སྟེ་བཅུ་
ལས། དང༌ པོ་ ནི། མི་ ཡིན་ པ། ཡུལ་ དབུས་ སུ་ སྐྱེས་ པ།
69 -



དབང་པོ་ཚང་བ། ལས་ཀྱི་མཐའ་མ་ལོག་པ་སྟེ་མཚམས་མེད་མ་
བྱས་པ། གནས་ལ་དད་པ་སྟེ་ལས་འབྲས་ལ་དད་པའོ། །
གཉིས་པ་ནི། སངས་རྒྱས་བྱོན་པ། དེས་ཆོས་གསུངས་པ།
གསུངས་པའི་ཆོས་མ་ཉམས་པར་གནས་པ། ཆོས་ཀྱི་རྗེས་འཇུག་
རྒྱུན་ཞུགས་སོགས་ཡོད་པ། གཞན་གྱིས་སྙིང་བརྩེ་བས་འཚོ་ཆས་
སྦྱར་བ་ཡོད་པའོ། །གཞན་འབྱོར་བཞི་པ་རང་ཉིད་བསྟན་པའི་རྗེས་
སུ་འཇུག་པ་ལ་སྦྱར་བ་ནི་དོན་མིན་ཏེ། དེ་ནི་རང་འབྱོར་གྱི་ཁོངས་
སུ་འདུ་བའི་ཕྱིར་རོ། །
རང་འབྱོར་དང་གཞན་འབྱོར་གྱི་ཁྱད་པར་ནི། ཆོས་ཀྱི་་་་
མཐུན་རྐྱེན་རང་ཉིད་ལ་ཚང་དགོས་པ་དང༌། གཞན་དག་ལ་ཚང་
དགོས་པའི་ཆ་ནས་ཡིན་པས། དེ་ལྟར་ན་རང་འབྱོར་ལྔ་ནི་དངོས་
སུ་ཚང་ཞིང༌། གཞན་འབྱོར་ལྔ་ནི་དོད་ཐུབ་ཚང་ནས་འདུག་སྙམ་
དུ་ངོས་ཟིན་པར་བྱའོ། །
གཉིས་པ་དོན་ཆེ་བ་ལ་གསུམ། དོན་ཅན་དུ་ཤེས་དགོས་པའི་
རྒྱུ་མཚན། ཤེས་པར་བྱེད་པའི་ཚུལ། ཤེས་ནས་འཇུག་ལྡོག་བྱ་
ཚུལ་ལོ། །
དང་པོ་ནི། ནོར་བུ་རྙེད་ཀྱང་དེ་དོན་ཅན་དུ་མི་ཤེས་ན་་་
འདོར་བ་ལས་འོས་མེད་པ་ལྟར་དལ་འབྱོར་ཐོབ་ཀྱང་དོན་ཅན་དུ་མི་
- 70 --



ཤེས་ན་དོན་མེད་ཆུད་ཟོས་སུ་གཏོང་བ་ལས་མི་འདའ་བས་དོན་ཆེ་
བའི་ཚུལ་ལ་སྙིང་ཐག་པ་ནས་ངེས་པ་རྙེད་དགོས་སོ། ། །
གཉིས་པ་ལ་གསུམ། གནས་སྐབས་ལ་ལྟོས་ནས་དོན་ཆེ་བ།
མཐར་ཐུག་ལ་ལྟོས་ནས་དོན་ཆེ་བ། ཐ་ན་སྐད་ཅིག་མ་རེར་ཡང་
དོན་ལྡན་དུ་བྱར་ཡོད་པའོ། །་ ་
དང་པོ་ནི། མཐར་ཐུག་ངེས་ལེགས་ཐོབ་པ་ལ་གནས་སྐབས་
མངོན་མཐོ་གལ་ཆེ་བས། ཐར་འདོད་ཀྱི་སྐྱེས་བུའི་གནས་སྐབས་ཀྱི་
ཐོབ་བྱ་ནི་མངོན་མཐོའི་གོ་འཕང་སྟེ། དེས་ན་ད་རེས་ཀྱི་རྟེན་འདི་
ཚུལ་ ཁྲིམས་རྣམ་དག་བསྲུངས་ན་རྔོ་ཐོགས་པས་དེ་འདྲའི་མངོན་་་་
མཐོའི་གོ་འཕང་སྒྲུབ་ནུས་ཤིང༌། དེའི་ལོངས་སྤྱོད་ཀྱི་ རྒྱུ་སྦྱིན་པ་
དང་གཟུགས་བཟང་གི་རྒྱུ་བཟོད་པ་སོགས་ཀྱང་སྒྲུབ་ནུས་ལ། ཁྱད་
པར་ འཁོར་ བསྒྱུར་ དང་ ཚངས་ དབང་ སོགས་ ཀྱང་ སྒྲུབ་ནུས་ཤིང་།
བདེ་ལྡན་དང་མཁའ་སྤྱོད་སོགས་དག་ཞིང་དུ་སྐྱེ་བར་འདོད་ནའང་དེ་
དང་འདྲ་བས། གནས་སྐབས་ལ་ལྟོས་ནས་དོན་ཆེའོ། །
གཉིས་པ་ནི། ད་རེས་ཀྱི་རྟེན་འདི་ལམ་ཐམས་ཅད་ཀྱི་སྣོད་དུ་
རུང་བས་ཐར་པ་དང་ཐམས་ཅད་མཁྱེན་པའི་གོ་འཕང་ཡང་སྒྲུབ་ནུས་
ལ། དེར་མ་ཟད་རྩ་རླུང་ཐིག་ལེ་སོགས་སྔགས་བླ་མེད་ཀྱི་སྒྲུབ་གཞི་
ཁྱད་པར་བ་རྣམས་ཀྱང་འདི་ལ་ཚང་བས་སྙིགས་དུས་ཀྱི་ཚེ་ཐུང་་་་
- 71 -



གཅིག་ལ་ཟུང་འཇུག་གི་གོ་འཕང་ཡང་སྒྲུབ་ནུས་སོ། །
གསུམ་པ་ནི། ལེ་ལོས་མི་བྱེད་ན་དེར་ཟད། བྱེད་བྱིན་ཉི་མ་
རེ་རེ་བཞིན་ཡང་གཏན་དུ་ཕན་པའི་འདོད་དོན་ཅི་ཡང་བསྒྲུབ་ཏུ་
ཡོད་ཅིང་། ཐ་ན་སྐད་ཅིག་མ་རེར་ཡང་དེ་ལྟར་བསྒྲུབ་ཏུ་ཡོད་པས་
ཤིན་ཏུ་དོན་ཆེའོ། ། གཞན་ཡང་ཡུལ་བཟང་བ་བདེ་ལྡན་དང་།
དུས་བཟང་བ་རྫོགས་ལྡན་ལྟ་བུ་ལ་བསྐལ་བ་དུ་མར་ཆོས་བསྒྲུབས་པ་
ལས་ཡུལ་དུས་ངན་པ་འདི་ལྟ་བུར་ཐ་ན་ཉིན་ཞག་གཅིག་ཙམ་དུ་དགེ་
བ་སྣ་ གཅིག་ བསྒྲུབས་ན་ བསོད་ནམས་ཆེས་ཆེ་ བར་ གསུངས་ པས།
དེས་ན་སྤྱི་ལ་ད་རེས་ལས་དུས་ངན་པ་མ་བྱུང་ཡང་། སྒེར་རང་ལ་ད་
རེས་ལས་དུས་བཟང་བ་མ་བྱུང་བ་ལྟ་བུ་ཡིན་པས། ཡུལ་དུས་་་
སོགས་ལ་ལྟོས་ནས་ཀྱང་དོན་ཆེ་བ་ཡིན་གསུང་། གསུམ་པ་ནི། ཚེ་
འདི་སྣང་ཙམ་གྱི་བདེ་བ་སྒྲུབ་བྱེད་ཡིད་བཞིན་གྱི་ནོར་བུ་ཆུད་ཟོས་སུ་
གཏོང་བ་ལའང་ཆེས་ཕངས་པར་བརྩི་འོས་ན་གཏན་གྱི་བདེ་བ་བསྒྲུབ་
བྱེད་དལ་འབྱོར་ཆུད་ཟོད་དུ་གཏོང་ན་ལྟ་ ཅི་སྨོས་པས། དེས་ན་
རྟེན་གྱི་ངོས་ནས་དོན་ཇི་ལྟར་ཆེ་བ་དང་འཚམ་པར་རང་གི་ངོས་ནས་
ཀྱང་དོན་མེད་ཆུད་ཟོས་སུ་མི་གཏོང་བར་དོན་ལྡན་ཆོས་ཀྱིས་སྙིང་པོ་
ལོན་ པ་ཞིག་ཅི་ན་ ཀྱང་བྱ་དགོས་ཏེ། སྤྱོད་འཇུག་ལས། འདི་
འདྲའི་དལ་བ་རྙེད་གྱུར་ནས། །བདག་གིས་དགེ་གོམས་མ་བྱས་ན། །
- 72 -



འདི་ལས་བསླུས་པ་གཞན་མེད་དེ། །འདི་ལས་རྨོངས་པའང་གཞན་
མེད་དོ། །ཞེས་དང་། རྒྱལ་སྲས་ཐོགས་མེད་པས། དལ་འབྱོར་
རིན་ཆེན་གླིང་དུ་ཚུད་དུས་འདིར། །དམ་ཆོས་ཡིད་བཞིན་ནོར་བུ་མི་
ལེན་པར། ། དོན་མེད་ཚེ་འདིའི་བྱ་བ་ལྷུར་བླངས་ན། །འགྱོད་ཀྱང་
འཕྱིས་པའི་དུས་ཤིག་བྱུང་དོགས་བདོག ། ཅེས་དལ་འབྱོར་ཆུད་
ཟོས་སུ་གཏོང་ན་དེ་ལས་རང་གིས་ རང་བསླུས་ཚབས་ཆེ་བ་དང་་་་
རྨོངས་ཚབས་ཆེ་བ་གཞན་མེད་པར་གསུངས་པའི་ཕྱིར་རོ། །མདོར་
ན་དལ་འབྱོར་དོན་ཆེ་བའི་ཚུལ་ཞིབ་ཏུ་བསམས་ནས་དོན་ལྡན་དུ་བྱ་
བར་ཐག་བཅད་ལ། བཅད་པ་ལྟར་དུ་ལག་ལེན་ལ་བཀལ་སྟེ་སྙིང་
པོ་ལོན་པ་ཞིག་ངེས་པར་དུ་བྱ་དགོས་སོ། །གཉིས་པ་རྙེད་དཀའ་བ་ལ་
དངོས་དང༌། རྙེད་གོ་བཅད་རིགས་པའོ། །
དང་པོ་ལ། རྒྱུའི་སྒོ་ནས་རྙེད་དཀའ་བ། ངོ་བོའི་སྒོ་ནས་
རྙེད་དཀའ་བ། དཔེའི་སྒོ་ནས་རྙེད་དཀའ་བའོ། །
དང་པོ་ལ། ཐོག་མར་བསྐྲུན་དཀའ། བར་དུ་གནས་་་་་
དཀའ། ཐ་མར་སྨིན་དཀའ་བའོ། །
དང་པོ་ནི། དལ་འབྱོར་ཐོབ་པ་ལ་ཚུལ་ཁྲིམས་དག་པས་་་་
གཞིར་བཟུང་། སྦྱིན་པ་སོགས་ཀྱིས་གྲོགས་བྱས། སྨོན་ལམ་གྱིས་
མཚམས་སྦྱར་བ་སོགས་རྒྱུ་ཚོགས་དཔག་ཏུ་མེད་པ་ཞིག་བསྐྲུན་དགོས་
ཁ 73 -



ན་བདག་ལྟ་བུས་ག་ལ་ནུས་ཏེ། ཚུལ་ཁྲིམས་དག་པ་གཅིག་པུ་ཡང་
རྔོ་མི་ཐོགས་པའི་ངང་ཚུལ་འདི་ལགས་ན་གཞན་དང་གཞན་རྣམས་ལྟ་
ཅི་སྨོས་པའི་ཕྱིར་རོ། །
གཉིས་པ་ནི། དང་པོ་ཞིག་བསྐྲུན་ཐུབ་པའི་དབང་དུ་བྱས་
ཀྱང་བར་དུ་འགོ་ཐོན་རྒྱུ་ཤིན་ཏུ་དཀའ། གང་ཡིན་ཞེ་ན། ཁོང་ཁྲོ་
ལྟ་བུའི་མི་མཐུན་ཕྱོགས་སྐད་ཅིག་མ་གཅིག་གིས་ཀྱང་བསྐལ་པར་
བསགས་པའི་དགེ་རྩ་ཡང་ལྷག་མེད་དུ་འཇོམས་པར་བཤད་ལ། དེ་
ལྟ་ན་ཁྲོ་སྐྱེན་པ་བདག་ལྟ་བུས་འགོ་ཇི་ལྟར་ཐོན་ཏེ་ཐོན་པའི་གནས་
མེད་དོ། །་་
གསུམ་པ་ནི། བར་དུ་འགོ་ཐོན་པའི་དབང་དུ་བྱས་ཀྱང་ལས་
གཞན་གྱིས་གོ་འགེགས་ནས་ཐ་མར་སྨིན་པའི་སྐབས་མི་རྙེད། ཅི་སྟེ་
ན། ལས་ཀྱི་འཁོར་བར་ལྕི་གང་དང༌། །ཉེ་བ་གང་དང་གོམས་པ་
གང་། ། སྔོན་བྱས་གང་ཡིན་དེ་དག་ལས། ། སྔ་མ་སྔ་མ་རྣམ་སྨིན་་་
འགྱུར། ། ཞེས་དཀར་ནག་གི་ལས་གང་ལྕི་བ་དེ་ སྔོན་ལ་སྨིན་ཞིང་།
ལྕི་ ཡང་ མཉམ་ན་ གང་ ཉེ་ བ་སྔོན་ལ་སྨིན་ པ་ སོགས་གསུངས་པས།
དེས་ན་བདག་ལྟ་བུ་ལ་ནི་བདེ་འགྲོར་འཕེན་བྱེད་ཀྱི་དགེ་བའི་ལས་
ལས་གཅིག་ཤོས་སུ་འཕེན་བྱེད་ཀྱི་སྡིག་པའི་ལས་ཤིན་ཏུ་སྟོབས་ཆེ་
བས་འཆི་ཁར་ངན་འགྲོར་འཕེན་བྱེད་ཀྱི་ལས་ལ་གསོས་བཏབ་སྟེ་དེར་
- 74 -



སྐྱེ་བ་ལས་འོས་མེད་པའི་ཕྱིར་རོ། །མདོར་ན་དལ་འབྱོར་གྱི་རྒྱུ་བསྒྲུབ་
པ་ལ་ཚུལ་དེ་ལྟར་དུ་དཀའ་ན་འབྲས་བུ་དལ་འབྱོར་ཐོབ་བ་ཅིའི་ཕྱིར་
མི་དཀའ་སྙམ་དུ་ནན་ཏན་གྱིས་བསམ་པར་བྱའོ། །གཉིས་པ་ངོ་བོའི་
སྒོ་ནས་རྙེད་དཀའ་བ་ལ། ཚོགས་ཆོས་རེ་རེ་ཞིང་རྙེད་དཀའ་བ་
དང་། ཚོགས་པ་ཅན་དེ་བས་ཀྱང་རྙེད་དཀའ་བའོ། །
དང་པོ་ལ། ། དལ་བ་བརྒྱད་བོ་རེ་རེ་ནས་རྙེད་དཀའ་བ་དང་།
འབྱོར་བ་བཅུ་པོ་རེ་རེ་ནས་རྙེད་དཀའ་བའོ། །
དང་པོ་ནི། བདག་ལྟ་བུའི་འགྲོ་བ་ཕལ་ཆེ་བ་ནི་བསམ་རྒྱུ་
ཉོན་མོངས་དང་བྱེད་རྒྱུ་སྡིག་པ་ལས་མེད་པས། འགྲོ་ས་དམྱལ་བ་
ལས་མེད་ལ། དེའི་ཕྱིར་དམྱལ་བ་དང་བྲལ་བའི་དལ་བ་ཐོབ་པ་
ཡང་ཤིན་ཏུ་དཀའ་ཞིང་། གཞན་རྣམས་ཀྱང་དེ་དང་ཚུལ་་་་་་་་
འདྲའོ། ། མདོར་ན་འགྲོ་བ་ཕལ་ཆེ་བ་མི་ཁོམ་པའི་གནས་སུ་ཚུད་
ནས་འདུག་ཅིང་། རང་གིའང་གཏན་ཡུལ་ལྟ་བུ་ཡིན་པ་ལ། ད་
རེས་ཡུད་ཙམ་ཞིག་ཐར་བ་འདི་ནི་ཆེས་ངོ་མཚར་ཆེ་བའི་གནས་སུ་
འདུག དེས་ན་སླར་མི་ལྡོག་པའི་ཐབས་ཤིག་ངེས་པར་དུ་བྱའོ། །
དེ་ལྟར་བྱེད་ནུས་པར་བླ་མ་ལྷས་བྱིན་གྱིས་བརླབ་ཏུ་གསོལ་སྙམ་དུ་
ནན་གྱིས་བསྒོམ། གཉིས་པ་ནི། འབྱོར་བ་བཅུའི་དང་པོ་མིར་སྐྱེ་
བ་གཅིག་པུ་ལ་མཚོན་ནའང་ཤིན་ཏུ་རྙེད་དཀའ་སྟེ། མི་ལུས་ཐོབ་
– 75 -



པ་ལ་ཚུལ་ཁྲིམས་རྣམ་དག་སྔོན་དུ་འགྲོ་དགོས་ཤིང་། དེ་ཤིན་ཏུ་
བསྒྲུབ་དཀའ་བའི་ཕྱིར་དང༌། ལུང་ལས་ཀྱང་། མིའི་ལུས་འདི་
ཤིན་ཏུ་རྙེད་པར་དཀར་ཞིང༌། ཞེས་སོགས་མང་དུ་གསུངས་པས་
ཀྱང་ཤེས་པའི་ཕྱིར་རོ། ། ཡུལ་དབུས་སུ་སྐྱེ་བ་སོགས་ཀྱང་དེ་དང་
འདྲ་བས། འབྱོར་པ་བཅུ་པོ་རེ་རེ་ཞིང་ཡང་ཤིན་ཏུ་རྙེད་དཀའོ། །
གཉིས་པ་ནི། རེ་རེ་ཙམ་ཡང་སྲིད་ན་དཀོན་པའི་ཡོ་བྱད་མི་འདྲ་བ་
བཅོ་བརྒྱད་དུས་གཅིག་ལ་འཛོམས་དགོས་ན་ཤིན་ཏུ་རྙེད་དཀའ་བ་
ལྟར། དལ་འབྱོར་གྱི་ཆ་ཤས་རེ་རེ་ཙམ་ཡང་ཤིན་ཏུ་རྙེད་དཀའ་ན་
ཐམས་ ཅད་ འཛོམས་ པ་ ལྟ་ ཅི་ སྨོས། འདི་ ནི་ དཔེར་ མཚོན་ ན།
འགྲོ་བའི་རིས་ནས་མིའི་འགྲོ་བ་གཅིག་པུ་ལོགས་སུ་བཀར་ན་ཆེས་
ཉུང་ཟད་ཅིག་ལས་མེད་ལ། དེ་ནས་ཀྱང་དབུས་སུ་སྐྱེ་བ་གཅིག་པུ་
ཟུར་དུ་བཅད་ན་སྔ་མ་ལས་ཀྱང་ཆེས་ཉུང་དུ་འགྲོ་བ་སོགས་ཚུལ་དེ་ལྟ་
བུའི་སྒོ་ནས་གཞན་ཕྱིར་སྙིང་བརྩེ་བའི་བར་དུ་དེད་ན་མཐར་རེ་ཟུང་
ཙམ་ཡང་ལྷག་དཀའ་བས། དེ་ལ་དགོངས་ནས། ངན་འགྲོ་ནི་ས་
ཆེན་པོའི་རྡུལ་དང་ཅིག་ཤོས་ནི་ཕྱག་སེན་གྱིས་བཞེས་པའི་རྡུལ་ཙམ་
དང་འདྲ་བར་གསུངས་སོ། །
མདོར་ན་སངས་རྒྱས་འཇིག་རྟེན་དུ་བྱོན་པ་ཡང་བརྒྱ་ལམ་ན་
རེས་འགའ་ཙམ་དུ་ཟད་ལ། མི་ལུས་ཐོབ་པ་ཡང་དེ་དང་འདྲ་བས།།
- 76 -



དེ་གཉིས་གཅིག་པུ་དུས་འདུམ་པའང་ཤིན་ཏུ་དཀའ་ན་ཐམས་ཅད་
འདུམ་པ་ལྟ་ཅི་སྨོས་སྙམ་དུ་བསམ། གསུམ་པ་དཔེའི་སྒོ་ནས་རྙེད་
དཀའ་བ་ལ་གསུམ་ལས། ། དང་པོ་ནི། ་རྒྱ་མཚོའི་སྟེང་ན་རླུང་གིས་
བསྐྱོད་པའི་གཉའ་ཤིང་བུ་ག་གཅིག་པ་ཞིག་ཡོད་ལ། མཐིལ་ན་རུས་
སྦལ་ལོང་བ་ཞིག་ཡོད་དེ། དེ་ཡང་ལོ་བརྒྱ་རེའི་མཚམས་ནས་མཚོ་
ཁར་མགོ་བོ་འདེག་ཙམ་རེ་བྱེད་ཀྱི་གཞན་ཕལ་ཆེར་འོག་ན་ཉལ་བ་
ཞིག་ཡོད་དོ། ། དེ་ལྟར་ན་གཉའ་ཤིང་དེའི་བུ་གར་རུས་སྦལ་གྱི་
མགྲིན་པ་ཚུད་པ་ནི་སྲིད་མཐའ་ཙམ་ཞིག་སྟེ། དེ་ལས་ཀྱང་ངན་
སོང་ནས་མི་ལུས་ཐོབ་པ་ཆེས་དཀའ་བར་གསུང་། དེའང་རྒྱ་མཚོ་
ནི་ཁམས་གསུམ་གྱི་འཁོར་བ། གཉའ་ཤིང་ནི་སངས་རྒྱས་ཀྱི་བསྟན་
པ། རུས་སྦལ་ལོང་བ་ནི་རོང་། ཕལ་ཆེར་འོག་ཏུ་བསྡད་པ་ནི་
ཤས་ཆེར་ངན་སོང་དུ་གནས་པ། ལོ་བརྒྱ་རེའི་མཚམས་ནས་མཚོ་
ཁར་ཡུད་ཙམ་རེ་འོང་བ་ནི་བརྒྱ་ལམ་ན་མི་ལུས་ཡུད་ཙམ་རེ་ཐོབ་པ།
བུ་ག་དང་མགྲིན་པ་ལྷན་ཅིག་ཕྲད་པ་ནི་མི་ལུས་དང་བསྟན་པ་ལྷན་
ཅིག་ཕྲད་པ་དང་སྦྱར་ཞེས་དམ་པའི་གསུང་རྒྱུན་ལས་བྱུང་ངོ༌། །
དཔེ་གཉིས་པ་ནི། རྒྱ་ཁབ་སོར་བཞི་པ་ཞིག་གྱེན་དུ་བསླངས་
ནས་ཡུངས་ཀར་གཏོར་ན་དེའི་རྩེ་མོར་ཆགས་དཀའ་ཞིང་། དེ་ལས་
ཀྱང་ཤི་ནས་མི་ལུས་ཐོབ་པར་བརྒྱ་འགྱུ་གྱིས་དཀའ་བར་གསུངས་
- 77 -



སོ། །
དཔེ་གསུམ་པ་ནི། ཤེལ་གྱི་གྱང་ལོགས་སུ་སྲན་མ་གཏོར་ན་
ཕལ་ཆེར་ལྷུང་བ་ལས་མ་འདས་པ་ལྟར་སྐྱེ་པོ་ཕལ་ཆེར་ཤི་ནས་ངན་
སོང་དུ་ལྷུང་བ་ལས་མ་འདས་པར་གསུངས་ཏེ། བཞི་བརྒྱ་པ་ལས།
ཕལ་མོ་ཆེས་ན་མི་རྣམས་ནི། ། དམ་པ་མ་ཡིན་ ཕྱོགས་ཡོངས་་་
འཛིན། ། དེས་ན་སོ་སོ་སྐྱེ་བོ་རྣམས། ། ཕལ་ཆེར་ངེས་པར་
ངན་འགྲོར་འགྲོ། ཞེས་སོ། ། གཉིས་པ་རྙེད་གོ་བཅད་རིགས་པ་
ལ་དཔེ་གཉིས་ཏེ། འཇུག་ཕྱོགས་དང་། ལྡོག་ཕྱོགས་སོ། །
དང་པོ་ལ་གསུམ་ལས། དང་པོ་ནི། ཤིན་ཏུ་དབུལ་བའི་མི་
ཞིག་གིས་བརྒྱ་ལ་ཡིད་བཞིན་གྱི་ནོར་བུ་ཞིག་རྙེད་ན་རྒྱལ་མཚན་གྱི་རྩེ་
ལ་འཕྱར་ནས་འདོད་རྒུ་ཆར་བཞིན་དུ་དབབ་རིགས་པ་ལྟར། ཐོག་
མེད་ནས་ད་བར་མི་ཁོམ་པའི་གནས་ སུ་འཁྱམས་པའི་ ཉམས་ ཐག་
བདག་ལྟ་བུས་ད་རེས་དལ་འབྱོར་གྱི་མི་ལུས་ལན་གཅིག་ཐོབ་པའི་
སྐབས་འདིར་ཆོས་ལ་འབད་ནས་གཏན་གྱི་འདོད་དོན་བསྒྲུབ་རིགས་
གཉིས་པ་ནི། བཙོན་པ་བཙོན་ནས་འབྲོས་པའི་གླགས་རྙེད་
ན་ཚམ་ཚོམ་མེད་པར་འབྲོས་རིགས་པ་ལྟར་ད་རེས་འཁོར་བའི་བཙོན་
ནས་འབྲོས་ན་བྲོས་པའི་དབང་ཡོད་པས། འཁོར་བ་ལས་ཅི་ཐར་ལྟ་
= 78 --



བའི་དུས་ལ་བབ་པ་ཡིན་གསུང་། གསུམ་པ་ནི། རྒྱ་མཚོར་ལྷུངས་
ནས་ཉམ་ཐག་པའི་མི་ཞིག་གིས་བརྒྱ་ལ་གྲུ་ཞིག་དང་ཕྲད་ན་དེར་་
ཞུགས་ནས་རྒྱ་མཚོའི་ཕ་རོལ་ཏུ་ཅི་བརྒལ་ལྟ་རིགས་པ་ལྟར། ཐོག་
མེད་ནས་སྡུག་བསྔལ་གྱི་རྒྱ་མཚོར་བྱིང་བའི་ཉམ་ཐག་ལྟ་བུས་དལ་
འབྱོར་གྱི་གྲུ་དང་ལན་གཅིག་ཕྲད་པའི་སྐབས་འདིར་སྙིང་ཁོང་རུས་
པའི་གཏིང་ནས་བསྒྲིམས་ཏེ་གཏན་བདེའི་སྐམ་སར་ཟིན་ཐུབ་པ་ཞིག་
བྱ་དགོས་གསུང་། ： སྲིན་བུས་ཕྱག་འཚལ་རྐྱང་ལ་ཞོན། །་གཙང་
བའི་ཉ་དང་སྨེའུ་ཟན། ། ཞེས་པའི་དཔེ་རྣམས་ཀྱང་འདིར་བླངས་
ནས་བསམ་པར་བྱའོ། །་
གཉིས་ པ་ ལྡོག་ པའི་ དཔེ་ ལའང༌ བཞི་ ལས། , དང་ པོ་ ནི།
དལ་འབྱོར་གྱི་མི་ལུས་རིན་པོ་ཆེ་སྡིག་པའི་ལས་ལ་བཀོལ་ནས་ཆུད་
ཟོས་སུ་བཏང་བ་ནི། ནོར་བུ་རིན་པོ་ཆེས་འཕོངས་འཕྱིས་ནས་ཆུ་
ལ་སྐྱུར་བ་ལས་ཀྱང་ཆེས་བླུན་པར་གསུངས་ཏེ། བཤེས་སྤྲིངས་ལས།
གང་ཞིག་གསེར་སྣོད་རིན་ཆེན་སྤྲུས་པ་ཡིས། ། ངན་སྐྱུགས་འཕྱག་
པར་བགྱིས་པ་དེ་བས་ནི། ། གང་ཞིག་མི་རུ་སྐྱེས་ནས་སྡིག་པའི་
ལས། ། བགྱིས་པ་དེ་ནི་ཆེས་རབ་བླུན་པ་ལགས། ། ཞེས་སོ། །
གཉིས་པ་ནི། དལ་འབྱོར་ཐོབ་ནས་དོན་མེད་རྣམ་གཡེང་ལ་འཆོར་
ཏེ་ཆོས་མེད་དུ་ཤིར་བཅུག་པ་ནི། རིན་ཆེན་གླིང་ནས་ལག་སྟོང་དུ་
79 ཡབ་



ལྡོག་ པས་ཀྱང་དཔེར་མི་ཕོད་པའི་ གླེན་པ་སྟེ། ་་ སྤྱོད་འཇུག་ལས།
འདི་འདྲའི་དལ་བ་རྙེད་གྱུར་ནས། ། བདག་གི་དགེ་གོམས་མ་
བྱས་ན། ། འདི་ལས་བསླུས་པ་གཞན་མེད་དེ། ། འདི་ལས་
རྨོངས་ པའང་ གཞན་ མེད་ དོ། ། ཞེས་ སོ། ། གསུམ་ པ་ ནི།
ལྕགས་ཀྱི་ཕ་བོང་མཚོར་ལྷུངས་ན་སུས་ཀྱང་དྲངས་མི་ནུས་པ་ལྟར།
འདི་ནས་ངན་འགྲོར་ལྷུངས་ན་སྤྱིར་སངས་རྒྱས་ཀྱིས་ཀྱང་འདྲེན་མི་
ནུས་པས། ད་ལྟ་རང་དབང་ཡོད་དུས་སྙིང་ནས་བསྒྲིམ་འོས་པ་སྟེ།
དབུ་མ་འཇུག་པ་ལས། གང་ཚེ་རང་དབང་འཇུག་ཅིང་མཐུན་
གནས་ པ། ། གལ་ ཏེ་ འདི་ དག་ འཛིན་ པར་ མི་ བྱེད་ ན། །
གཡང་སར་ལྟུངས་པའི་གཞན་དབང་འཇུག་འགྱུར་བ། ། དེ་ལས་
ཕྱི་ནས་གང་གིས་སློང་བར་འགྱུར། ། ཞེས་སོ། ། བཞི་པ་ནི།
ཤིན་ཏུ་མཐོ་བའི་གཡང་ས་ནས་འཛེགས་འཛེགས་ཏེ་སྒང་ལ་སླེབ་ཏུ་
ཉེ་བ་ན་རྩོལ་བ་གློད་དེ་སླར་ལྷུངས་སུ་འཇུག་ན་ཕྱི་ནས་རི་རྩེར་ལྟ་ཞོག་
གི་སྐེད་ཙམ་དུའང་སླེབ་དཀའ་བ་ལྟར། འདི་ནས་མི་ཁོམ་པར་ལན་
གཅིག་ལྷུངས་སུ་འཇུག་ན་ཕྱི་ནས་ངེས་ལེགས་ལྟ་ཞོག་གི་མངོན་མཐོ་
ཙམ་ཡང་ཐོབ་དཀའ་བས། དེས་ན་ད་རེས་བསྒྲིམ་པའི་དུས་ལ་བབ་
གདའི་རྩོལ་བ་གློད་ནས་བག་ཡངས་སུ་འདུག་པའི་དུས་སུ་མི་གདའ་
གསུང་། བླ་མ་རིན་པོ་ཆེའི་ཞལ་ནས་ཀྱང༌། འདི་ནས་སངས་རྒྱས་
80 མ



སུ་བགྲོད་པ་ལས་ཀྱང་ངན་སོང་ནས་འདིར་འོངས་པ་བརྒྱ་འགྱུར་གྱིས་
དཀའ་བས།: ཌདེས་ན་ད་ལན་རབ་ལ་ཡར་ཙམ་བགྲོད་ཨེ་ཐུབ་ལྟ་
དགོས་ཤིང་། ་་ཅི་སྟེ་དེ་ལྟར་མི་ནུས་ནའང་མར་ལྷུང་དུ་འཇུག་རྒྱུ་རྩ་
བ་ནས་མེད་གསུང་། ༤) དོན་ཧྲིལ་གྱིས་དྲིལ་ན་འདི་ལྟར་དུ་བསམས་
ཏེ། དེ་ལྟར་རྒྱུ་སྒྲུབ་དཀའ་བ་དང། ངོ་བོ་འཛོམས་དཀའ་བ་ལ་
སོགས་པའི་རྒྱུ་མཚན་གང་ནས་ བསམས་ ཀྱང་བདག་ལྟ་བུས་དལ་་་
འབྱོར་ཐོབ་པ་ནི་མི་སྲིད་པའི་ཚོད་དུ་འདུག་ལ། དེས་ན་ད་རེས་
ཐོབ་པ་འདི་ནི་མི་སྲིད་པ་སྲིད་དུ་བྱུང་བར་འདུག་པས། སྲིད་གོ་
ཆོད་ངེས་ཀྱི་ཆོས་རྣམ་དག་ ཅིག་ ཅི་ ནས་ ཀྱང་ བསྒྲུབ་ པར་ བྱའོ། །
དེ་ལྟར་བྱེད་ནུས་བ་བླ་མ་ལྷས་བྱིན་གྱིས་བརླབ་ཏུ་གསོལ་སྙམ་དུ་ནན་
ཏན་གྱིས་བསྒོམ་མོ། །
བ ་མ་
གཉིས་པ་སྙིང་བོ་ཇི་ལྟར་ལེན་པའི་ཚུལ་ནི། དེ་ལྟར་དལ་བའི་
རྟེན་ལ་སྙིང་པོ་ལོན་མ་ལོན་གྱི་ཚད་ཀྱང་སྐྱེས་བུ་གསུམ་གྱི་ལམ་ལ་བློ་
སྦྱངས་ནས་མྱོང་བ་ཐོན་མ་ཐོན་ལ་བྱེད་དགོས་པས། ། དེའི་ཚུལ་ལ་
གསུམ། ། སྐྱེས་བུ་ཆུང་ངུ་དང་ཐུན་ མོང་བའི་ལམ་ལ་བློ་སྦྱོང་བ།
འབྲིང་དང་ཐུན་མོང་བའི་ལམ་ལ་བློ་སྦྱོང་བ། ཆེན་པོའི་ལམ་ལ་བློ་
སྦྱོང་བའོ། ། དང་པོ་ལ། འཇིག་རྟེན་ཕྱི་མ་དོན་གཉེར་གྱི་བློ་
བསྐྱེད་པ་དང་། འཇིག་རྟེན་ཕྱི་མར་བདེ་བའི་ ཐབས་བསྟེན་་་་་་
81



པའོ། ། དང་པོ་ལ། འཇིག་རྟེན་འདིར་རིང་དུ་མི་གནས་པར་
འཆི་བ་རྗེས་སུ་དྲན་པ་དང་། ཤི་ནས་ངན་འགྲོར་ལྷུངས་ན་ཅི་ཙུག་
བྱེད་བསམས་པའོ། ། དང་པོ་ལ། འཆི་བ་དྲན་པའི་ཕན་ཡོན།
མ་དྲན་ པའི་ཉེས་དམིགས་ཇི་ལྟར་དྲན་ཚུལ་ལོ། ། དང་པོ་ལ།
དཔེ་གསུམ་ལས། དང་པོ་ནི། གནས་གང་དུ་ཡུན་རིང་མི་སྡོད་
པར་ཤེས་ན་གནས་དེ་ལ་ཆགས་ཞེན་ངང་གིས་ལྡོག་པ་ལྟར། ཚེ་
འདིར་ཡུན་རིང་མི་སྡོད་པར་ཤེས་ན་འདི་སྣང་གི་ཞེན་འཁྲིས་ངང་
གིས་ ལྡོག་ཅིང་། དེ་ལོག་ན་དགྲོ་འདུལ་གཉེན་སྐྱོང་གི་བྱ་གཞག་
སོགས་ཚེ་འདིའི་ཆེད་དུ་བྱས་པའི་ཉེས་སྤྱོད་ཀྱི་ཚོགས་དཔག་ཏུ་མེད་
པ་ ཞིག་ ངང་ གིས་ ལྡོག་ པས། དེ་ ལས་ དོན་ ཆེ་ བ་ ཅི་ ཞིག་ ཡོད།
གཉིས་པ་ནི། ཕྱོགས་གཞན་དུ་འགྲོ་དགོས་པར་ཤེས་ན་དེར་འགྲོ་
ཆས་ངང་གིས་བསྡོགས་ པ་ ལྟར། ། ཚེ་ཕྱི་མར་འགྲོ་དགོས་ པར་
ཤེས་ན་ཕྱི་མའི་དོན་གཉེར་ངང་གིས་སྐྱེ་ཞིང་། དེ་བྱུང་ན་ཕྱི་མར་
ཕན་ པའི་ ཐབས་ལ་ངང་གིས་ཞུགས་པས། གཏན་གྱི་སྐྱིད་འགོ་
ཚུགས་ཐུབ་ པ་ ཞིག་ དེ་ ནས་ འོང་ བ་ ཡིན་གསུང་། གསུམ་ པ་ནི།
གཤེད་མས་གསོད་དུ་འོངས་པར་མཐོང་ན་འཇིགས་ཏེ་རྩེད་རྒོད་་་
སོགས་ལ་བློ་མི་འཇུག་པ་ལྟར། གཤིན་རྗེས་གསོད་པར་ཤེས་ན་ང་
རྒྱལ་དང་རྒྱགས་པ་སོགས་འོངས་ས་མེད་པས། ཞི་ཞིང་དུལ་བའི་
-
82 ཡ་



ཆོས་པ་ཚད་ལྡན་ཅིག་གཞི་ནས་འོང་བ་ཡིན་གསུང་། གཉིས་པ་མ་
དྲན་པའི་ཉེས་དམིགས་ལའང་གསུམ་ལས། དང་པོ་ནི། རིན་
ཆེན་གླིང་དུ་སླེབས་ཀྱང་སླར་ལྡོག་དགོས་པར་མ་ཤེས་ན་རིན་ཆེན་མི་
བསྡོགས། དེ་མ་བསྡོགས་ན་འགྲོ་ཚེ་ལག་སྟོང་དུ་ལྡོག་པ་ལས་འོས་
མེད་པ་ལྟར་དལ་འབྱོར་ཐོབ་ཀྱང་རིང་དུ་མི་གནས་པར་གཞན་དུ་
འཕོ་དགོས་པར་མ་ཤེས་ན།	དེར་ཕན་པའི་ཆོས་མི་བསྒྲུབ། དེ་མ་
བསྒྲུབ་ན་འཆི་ཚེ་ལག་སྟོང་དུ་འགྲོ་བ་ལས་འོས་མེད་པར་གསུངས་
སོ། ། གཉིས་པ་ནི། ཁང་བཟང་འགའ་ཞིག་གཏན་གྱི་སྡོད་་་་
གནས་སུ་འཁྲུལ་ན། དེ་ལ་ལྷག་པར་ཡང་ཞེན་ཆགས་འབྱུང་བ་ལྟར།
ཚེ་འདིར་ཡུན་རིང་སྡོད་པར་འཁྲུལ་ན་སྣང་ཤས་ལྷག་པར་འཕེལ་ཏེ་
དོན་ མ་ ཡིན་ པའི་ བྱ་ བ་ འབའ་ ཞིག་ ལ་ འཆོར་ བ་ ཡིན་ གསུང་།
གསུམ་པ་ནི། གཤན་པས་གསོད་པར་ཉེ་བའི་ཕྱུགས་ལུག་རྣམས་
ངང་ཚུལ་དེ་མ་ཤེས་པའི་དབང་གིས་ཡིད་བདེ་བག་ཕེབས་ཀྱི་ངང་དུ་
གནས་པ་ལྟར། གཤིན་རྗེས་གསོད་པར་ཉེ་ཡང་དེ་ཡང་ཡང་མ་དྲན་
ན་བག་མེད་རྣམ་གཡེང་ལ་འཆོར་ཏེ་འཆི་ཁར་བྲང་ལ་སེན་མ་་་་་
འདེབས་དགོས་པ་འོང་གསུང་མདོར་ན་གཏན་བདེའི་རྩ་བ་ཚུགས་
དང་མི་ཚུགས་ནི། ། ཆོས་ཚུལ་བཞིན་བསྒྲུབས་དང་མི་བསྒྲུབས་ལ་
རག་ལས་ཤིང་། དེ་ནི་འཆི་བ་དྲན་དང་མ་དྲན་ལ་རག་ལས་པས།
- 83 མ་



འདི་ལས་གལ་ཆེ་བ་ནི་མདོ་རྒྱུད་དགོངས་འགྲེལ་དང་བཅས་པ་ནས་
གང་ཡང་མ་གསུངས་སོ། །
གསུམ་པ་ཇི་ལྟར་དྲན་པའི་ཚུལ་ལ་གཉིས། འཆི་བ་དགུ་་་
ཕྲུགས་ སུ་ བསམས་ པ་ དང༌། འཆི་ བའི་ རྣམ་ པ་ བསྒོམ་ པའོ། །
དང་པོ་ནི། རྩ་བ་གསུམ། རྒྱུ་མཚན་དགུ། ཐག་བཅས་པ་་་
གསུམ་གྱི་སྒོ་ནས་ཏེ། བསྒྲུབ་བྱའི་རྩ་བ་རེ་རེ་ལ་སྒྲུབ་བྱེད་ཀྱི་རྒྱུ་
མཚན་གསུམ་གསུམ་དང་ ཐག་བཅད་པ་རེ་རེ་སྦྱར་ནས་སེམས་་་་་
པའོ། ། དེས་ན་རྩ་བ་དང་པོ་ངེས་པར་འཆི་བ་སེམས་པ་ལ་གཉིས།
རྒྱུ་མཚན་གསུམ་སེམས་པ་དང་། ་ ཐག་བཅད་པ་གཅིག་སེམས་་་་
པའོ། །
དང་པོ་ལ་གསུམ་སྟེ། འཆི་བདག་ངེས་པར་འོངས་ལ་རྐྱེན་
གང་གིས་ཀྱང་ཟློག་ཏུ་མེད་པ། ཚེ་ལ་བསྣོན་པ་མེད་ཅིང་འབྲིད་
བྱེད་བར་མ་ཆད་དུ་ཡོད་པ། ། གསོན་པའི་ཚེ་ཡང་ཆོས་བྱ་ལོངས་
མེད་པར་འཆི་བའོ། །
དང་པོ་ལ་བཞི་ལས། ཕྱོགས་གང་དུ་གནས་ཀྱང་འཆི་དགོས་
པ་ནི། ཇི་སྐད་དུ། གང་དུ་གནས་ཀྱང་འཆི་བས་ མི་ཚུགས་་་་
པའི། ། ས་ཕྱོགས་དེ་ནི་ཡོད་པ་མ་ཡིན་ཏེ། ། བར་སྣང་ལ་མེད་
རྒྱ་མཚོའི་ནང་ནའང་མེད། ། རི་བོ་རྣམས་ཀྱི་གསེབ་ཏུ་ཞུགས་
- 84 --



ཀྱང་མིན། ། – ཞེས་གསུངས་པ་ལྟར། འཆི་བས་མི་ཚུགས་པའི་ས་
ཕྱོགས་བཙལ་ཀྱང་མི་རྙེད་པས། ཡུལ་གང་དུ་བསྡད་ཀྱང་ངེས་པར་
དུ་འཆི་དགོས་སོ། ། གཉིས་པ་དུས་གང་དུ་སྐྱེས་ཀྱང་འཆི་དགོས་
པ་ནི། མི་རྟག་པའི་ཚོམ་ལས། ། ་བྱུང་དང་འབྱུང་བར་འགྱུར་བ་ཇི་
སྙེད་པ། ། ་ཀུན་གྱིས་ལུས་འདི་བཏང་ནས་འགྲོ་བ་དང་། ། དེ་
ཀུན་འཇིག་པར་མཁས་པས་རྟོགས་ཀྱིས་ཏེ། ། ཆོས་ལ་གནས་ཀྱིས་
ངེས་པར་སྤྱད་པ་སྤྱོད། ། ཅེས་གསུངས་པ་ལྟར། སྔར་བྱུང་བའི་
སེམས་ཅན་རྣམས་ཤི་ནས་ད་ལྟ་གར་སོང་ཆ་མེད་དུ་ཐལ་ཟིན་ཅིང་།
ད་ལྟ་དང་མ་འོངས་པའི་སེམས་ཅན་རྣམས་ཀྱང་ངང་ཚུལ་དེ་ལས་མི་
འདའ་བོས། དུས་གང་དུ་སྐྱེས་ཀྱང་ངེས་པར་དུ་འཆི་དགོས་སོ། །
གསུམ་ པ་ ལུས་ ཇི་འདྲ་ ཞིག་ བླངས་ ཀྱང་ འཆི་ དགོས་ པ་ ནི།
གང་ཡང་སངས་རྒྱས་རང་སངས་རྒྱས། ། སངས་རྒྱས་རྣམས་ཀྱི་
ཉན་ཐོས་ཀྱང་། ། སྐུ་ལུས་འདི་ནི་སྤོང་མཛད་མ ། སྐྱེ་བོ་ཕལ་
པ་སྨོས་ཅི་དགོས། ། ཞེས་གསུངས་པ་ལྟར་སྔར་བྱོན་པའི་སངས་
རྒྱས་བཅོམ་ལྡན་འདས་འཆི་མེད་རྡོ་རྗེའི་སྐུ་བརྙེས་པ་རྣམས་ཀྱང་མྱ་
ངན་ལས་འདའ་བའི་ཚུལ་བསྟན་ན། སྐྱེ་བོ་ཕལ་པ་བདག་འདྲ་བ་
ལྟ་ཅི་སྨོས་པས། ལུས་བཟང་ངན་ཇི་འདྲ་ཞིག་བླངས་ཀྱང་ངེས་པར་
དུ་འཆི་དགོས་སོ། ། །
- 85
-



དེར་མ་ཟད་བཤེས་སྤྲིངས་ལས། ། ས་དང་ལྷུན་པོ་རྒྱ་མཚོ་ཉི་མ་
བདུན། ། འབར་བས་བསྲེགས་པས་ལུས་ཅན་འདི་དག་ཀྱང་། །
ཐལ་བ་ཡང་ནི་ལུས་པར་མི་འགྱུར་ན། ། ཤིན་ཏུ་ཉམས་ཆུང་མི་
རྣམས་སྨོས་ཅི་འཚལ། ། ཞེས་སྲ་ལ་མཁྲེགས་ པའི་ལུས་ཅན་རི་
གླིང་སོགས་ཀྱང་འཚིག་ནས་ཤུལ་མེད་དུ་སོང་བའི་དུས་ངེས་པར་དུ་
འབྱུང་ན། ཉམས་ཆུང་ཆུ་བུར་ལྟ་བུའི་ལུས་སྲོག་ལྟ་ཅི་སྨོས་པར་
གསུངས་པས། རྟག་ཞེན་ཆེར་མི་རུང་ངོ༌། ། །
བཞི་པ་ཐབས་ཇི་ལྟར་བྱས་ཀྱང་འཆི་བ་ནི། བྲག་འཕངས་
པའི་མདོ་ལས། སངས་རྒྱས་ཀྱི་ཤེས་རབ་དང་རྫུ་འཕྲུལ་སོགས་ལས་
ཀྱང་མི་རྟག་པ་ཉིད་སྟོབས་ཆེ་ཚུལ་འཐད་པ་དང་བཅས་རྒྱ་ཆེར་་་་
གསུངས་པ་ལྟར། འཆི་བའི་དུས་ལ་བབ་ན་སངས་རྒྱས་ཐམས་ཅད་
སྟོབས་གཅིག་ཏུ་དྲིལ་ཀྱང་ཅི་ཡང་མཛད་དུ་མེད་ཅིང་། དེ་མེད་ན་
སྨན་དང་རིམ་གྲོ་སོགས་ཐབས་གཞན་དང་གཞན་གྱིས་ལྟ་ཅི་སྨོས་པས།
ཚེ་ཟད་ནས་འཆི་བའི་དུས་ལ་བབ་ན་ཐབས་ཇི་ལྟར་བྱས་ཀྱང་མི་ཕན་
པར་ངེས་པར་དུ་འཆི་དགོས་སོ། ། ། རྒྱུ་མཚན་གཉིས་པ་ཚེ་ལ་་་
བསྣོན་པ་མེད་ཅིང་འབྲིད་བྱེད་པར་མ་ཆད་དུ་ཡོད་པ་ནི། སྤྱོད་
འཇུག་ལས། ཉིན་མཚན་སྡོད་པ་ཡོང་མེད་པར། ། ཚེ་འདི་རྟག་
ཏུ་གོད་འགྱུར་ཞིང་། ། བསྣོན་པའང་གུད་ནས་འོངས་མེད་ན། །
་ - 86 ་ -



བདག་ ལྟ་ འཆི་ བར་ ཅིས་ མི་ འགྱུར། ། ཞེས་ གསུངས་ པ་ ལྟར།
ལོར་ནས་སྙིགས་དུས་ཀྱི་ཚེ་ཚད་ཆེས་ཐུང་ངུ་ཞིག་ལས་མེད་ལ། །
དེ་ནས་ཀྱང་དུ་མ་ཞིག་སོང་ཟིན་ཅིང་། ཚེ་ལྷག་ཅུང་ཟད་ཡོད་པ་
ལའང་ཕར་ནི་རྒྱུན་མི་ཆད་དུ་འཛད་ལ། ་ ཚུར་ནི་སྐད་ཅིག་ཀྱང་
བསྣན་དུ་མེད་པས། ཅིའི་ཕྱིར་འཆི་བར་མི་འགྱུར་ཏེ་མྱུར་དུ་འཆི་
བ་ལས་མ་འདས་སོ། ། ་་་་་ ་་
གསུམ་པ་གསོན་པའི་ཚེ་ཡང་ཆོས་བྱ་ལོངས་མེད༠པར་འཆི་བ་
ནི། ལོ་བརྒྱད་ཅུ་ཙམ་ཐུབ་ཏུ་ཆུག་ཀྱང་གཞོན་དུས་ཆོས་མི་དྲན།
རྒས་དུས་ཆོས་མི་ནུས། ། བར་གྱི་ཚེ་ལའང་གཉིད་རྨུགས་སོགས་ཀྱིས་
བཅད་དེ་ཆོས་ལ་ཕན་པ་ལོ་རེ་ཟུང་ཙམ་ཡང་མི་འོང་བས། "ལོང་
ཡོད་བྱར་མི་རུང་ངོ༌། ། ་་་་་་་
འདི་ངེས་པར་འཆི་བའི་རྒྱུ་མཚན་དུ་ཇི་ལྟར་འབྲེལ་སྙམ་ན།
དམ་པ་འགའི་གསུང་རྒྱུན་ལས། སྐབས་འདིར་འཆི་བ་སྤྱི་ཙམ་མིན་
པར་ཆོས་མེད་དུ་ངེས་པར་འཆི་བའི་རྒྱུ་མཚན་དུ་སྦྱར་རྒྱུ་ཡིན་པས།
ཐད་ཀར་མ་འབྲེལ་བའི་སྐྱོན་མེད་ཅེས་གསུངས་སོ། ། འདི་གོ་རྒྱུ་
ཆེ་ཡང་དེ་ལྟར་བྱས་ཚེ་རྒྱུ་མཚན་སྔ་མ་གཉིས་ཀྱང་ཆོས་མེད་དུ་ངེས་
པར་དུ་འཆི་བའི་རྒྱུ་མཚན་དུ་སྦྱར་དགོས་པས། ཅུང་མི་བདེའོ། །
དེས་ན་ངེས་པར་འཆི་བའི་རྒྱུ་མཚན་དངོས་མིན་གྱི་འཕྲོས་དོན་
- 87



དུ་གསུངས་པ་སྟེ། དེ་ཡང་རྒྱུ་མཚན་སྔ་མ་གཉིས་ལ་བརྟེན་ནས་
ངེས་པར་དུ་འཆི་བར་འདུག་ཀྱང་། ཕར་ཙམ་མི་འཆི་བས། དེའི་
རིང་ལ་ཆོས་དལ་གྱིས་བསྒྲུབས་པས་ཆོག་སྙམ་པའི་ཕྱི་བཤོལ་གྱི་ལེ་ལོ་
སྐྱེ་སྲིད་པས་དེ་འགོག་པའི་ཆེད་དུའོ། །ཞེས་བྱས་ན་རུང་ངམ་སྙམ་སྟེ།
དཔྱད་དོ། ། ་་
གཉིས་པ་ཐག་བཅད་པ་གཅིག་ནི། དེ་ལྟར་ངེས་པར་དུ་འཆི་
ན་འཆི་ཆོས་ཤིག་བསྒྲུབ་དགོས་པས། ། ཆོས་བྱ་བར་ཐག་བཅད་ལ།
བཅད་པ་ལྟར་དུ་ལག་ལེན་ལ་བཀལ་ནས་འཆི་ཚེ་མི་འཇིགས་པའི་
གདེངས་ཐོབ་པ་ཞིག་ངེས་པར་དུ་བྱ་དགོས་ཏེ། མདོ་ལས། ། འཆི་
བདག་རྒྱལ་བོ་མི་བཟད་པ། ། ཇི་སྲིད་མ་འོངས་བར་དུ་ནི། །
དེ་སྲིད་ལེགས་པར་སྤྱད་བྱོས་ལ། ། ཕྱི་ནས་གདུང་བར་མ་བྱེད་
ཅིག ། ཅེས་གདམས་པ་ལྟར་རོ། །
རྩ་བ་ གཉིས་ པ་ནམ་འཆི་ངེས་མེད་སེམས་ པ་ལའང་གཉིས།
མཚོན་བྱའི་དོན་ སེམས་པ་དང་། མཚོན་བྱེད་ཀྱི་དཔེ་སེམས་་་་་་
པའོ། །
དང་པོ་ལ། རྒྱུ་མཚན་གསུམ་སེམས་པ་དང་། ། ཐག་་་་
བཅད་པ་གཅིག་སེམས་པའོ། །
- དང་པོ་ལ་གསུམ་ལས། དང་པོར་སྤྱིར་འཛམ་གླིང་དང་སྒོས་
བ
88



སྙིགས་དུས་ཀྱི་ཚེ་ལ་ངེས་པ་མེད་པས་ནམ་འཆི་ལ་ངེས་པ་མེད་པ་ནི།
མཛོད་ལས། འདི་ན་མ་ངེས་ ཐ་མར་ནི། ། ལོ་བཅུ་དང་པོ་་་
དཔག་ཏུ་མེད། ། ཅེས་གསུངས་པ་ལྟར། གླིང་གཞན་དང་མི་
འདྲ་ བར་འཛམ་ གླིང་གི་ཚེ་ལ་ནི་ངེས་ པ་ གཏན་ནས་ མེད་ པ་ སྟེ།
དང་པོ་ནི་ལོ་གྲངས་དཔག་ཏུ་མེད་པའང་ཐུབ་ལ། ཐ་མར་ནི་ལོ་
བཅུ་ལའང་རིང་མཐའ་བྱེད་དགོས་པའི་དུས་འབྱུང་བས་སོ། །
དེ་ལྟར་སྤྱིར་འཛམ་གླིང་གི་ཚེ་ལ་ངེས་པ་མེད་པར་མ་ཟད་སྒོས་
སྙིགས་དུས་ཀྱི་ཚེ་ལ་ནི་དེ་བས་ཀྱང་ངེས་པ་མེད་དེ། ཇི་ཙམ་གྱིས་
སྙིགས་མར་སོང་བ་དེ་ཙམ་གྱིས་ཚེ་སྲོག་ལ་མི་དང་མི་མིན་གྱི་གནོད་པ་
བདོ་ཞིང་སྔགས་དང་སྨན་ལ་སོགས་པའི་ནུས་པ་ཆེར་ཉམས་པའི་ཕྱིར་
རོ། །་་
གཉིས་པ་འཆི་རྐྱེན་མོང་ཞིང་གསོན་རྐྱེན་ཉུང་བས་ནམ་འཆི་ལ་
ངེས་པ་མེད་པ་ནི། ནང་གི་འཆི་རྐྱེན་ནད་རིགས་བཞི་བརྒྱ་རྩ་བཞི་
ལ་སོགས་པ་དང༌། ཕྱིའི་འཆི་རྐྱེན་བགེགས་རིགས་སྟོང་ཕྲག་བརྒྱུད་
ཅུ་ལ་སོགས་ཏེ། ཤིན་ཏུ་མང་ཞིང་། གསོན་རྐྱེན་ནི་སྨན་ལ་སོགས་
པ་ཉུང་ཟད་ཅིག་ལས་མེད་ལ། གསོན་རྐྱེན་དུ་རློམ་པ་དེ་དག་གིས་
ཀྱང་འཆི་རྐྱེན་བྱེད་པའི་སྐབས་ཡོད་པས། འཆི་རྐྱེན་དུ་མི་འགྲོ་བ་
ཅུང་ཟད་ཀྱང་མེད་དོ། །
- 89 --



གསུམ་པ་ནི། འཆི་རྐྱེན་མང་ཡང་ལུས་སྲོག་རྐྱེན་འཁྱག་པ་
ཞིག་ཡིན་ན་ཅུང་ ཟད་སླ་མོད་ཀྱང་། དེ་མིན་པས་ཤིན་ ཏུ་ཡང་
གཞོམ་སླ་བ་སྟེ། ། སྲོག་ནི་ཆུ་བུར་འདྲ་བ་ཡིན། ། ཞེས་ཆུ་བུར་
ལྟར་འཇིག་སླ་བར་གསུངས་པའི་ཕྱིར་རོ། །
གཉིས་པ་ནི། དེ་ལྟར་ནམ་འཆི་ལ་ངེས་པ་གཏན་ནས་མེད་
པས། དེ་རིང་མི་འཆི་བའི་ངེས་པ་ཡང་མི་སྣང་ལ། དེའི་ཕྱིར་ད་
ལྟ་ཉིད་ནས་ཆོས་རྣམ་དག་ཅིག་བསྒྲུབ་བོ་སྙམ་དུ་ཐག་བཅད་པར་
བྱའོ། །
གཉིས་པ་མཚོན་བྱེད་ཀྱི་དཔེ་སེམས་པ་ནི། རླུང་དམར་གྱི་
དཀྱིལ་ན་གནས་པའི་མར་མེ་ལྟ་བུ་ལ་མཚོན་ན། མཚོན་ལུགས་མི་
འདྲ་བ་གསུམ་སྟེ། དང་པོ་ནི། ཀོང་བུའི་ནང་ན་སྣུམ་མང་ཉུང་ཇི་
ཡོད་མ་ངེས་པས་དེ་ནམ་ཤི་ལ་ངེས་བཟུང་བྱར་མེད་པ་ལྟར། ཚེ་
རིང་ཐུང་ཇི་ཡོད་མ་ངེས་པས་ནམ་འཆི་ལ་ངེས་བཟུང་བྱར་མེད་པ་སྟེ།
དེ་ལ་དགོངས་ནས། སང་དང་འཇིག་རྟེན་ཕྱི་མ་གཉིས། ། སྔོན་
དུ་གང་སྔ་གཏོལ་མེད་པས། ། སང་གི་ཚིས་ལ་མ་འབད་པར། །
ཕྱི་མའི་དོན་ལ་འབད་པར་རིགས། ། ཞེས་སོ། ། གཉིས་པ་ནི། །
སྣུམ་མང་ཉུང་གི་ཚད་རྟོགས་ཀྱང་རླུང་གིས་ནམ་གསོད་ཆ་མ་འཚལ་
བས་ནམ་ཤི་ལ་ངེས་བཟུང་བྱར་མེད་པ་ལྟར། ཚེ་རིང་ཐུང་གི་ཚད་
- 90 --



རྟོགས་སུ་ཆུག་ཀྱང་ཕྱི་ནང་གི་འཆི་རྐྱེན་བུ་ཡུག་ལྟར་འཚུབ་པས་ནམ་
འཆི་ལ་ངེས་བཟུང་བྱར་མེད་པ་སྟེ། རིན་ཆེན་ཕྲེང་བ་ལས། འཆི་
བའི་རྐྱེན་ནི་མང་བ་སྟེ། གསོན་པའི་རྐྱེན་ནི་ཉུང་ཟད་ ཅིག །
དེ་དག་ཐམས་ཅད་འཆི་བའི་ཡང་། ། དེ་བས་རྟག་ཏུ་ཆོས་མཛོད་
ཅིག ། ཅེས་སོ། ། གསུམ་པ་ནི།། མར་མེ་དེ་ཉིད་ཤིན་ཏུ་
ཉམ་ཆུང་བས་རླུང་གིས་གཞིག་སླ་ཞིང་། དེ་སླ་བས་ནམ་ཤི་ལ་ངེས་
བཟུང་བྱར་མེད་པ་ལྟར། ལུས་སྲོག་ཤིན་ཏུ་ཉམ་ཆུང་བས་རྐྱེན་གྱིས་
འཇིག་སླ་ཞིང་། དེ་སླ་བས་ནམ་འཆི་ལ་ངེས་བཟུང་བྱར་མེད་པ་སྟེ།
དཔལ་མགོན་ཀླུས། ་ ཚེ་ནི་གནོད་མང་རླུང་གིས་བཏབ་པ་ཡི། །
ཆུ་ཡི་ཆུ་བུར་བས་ཀྱང་མི་རྟག་ན། ། དབུགས་འབྱུང་དབུགས་
རྔུབ་གཉིད་ཀྱིས་ལོག་པ་ལས། ། སད་ཁོམ་གང་ལགས་དེ་ནི་ངོ༌
མཚར་ཆེ། ། ཞེས་སོ། ། དེ་ལྟར་བྱས་ན་དོན་དངོས་པོ་ལ་དེ་
རིང་འཆི་མི་འཆི་གང་དུའང་མཐའ་མི་ཆོད་མོད། འོན་ཏེ་རང་གིས་
ཕྱི་མའི་ཕྱོགས་བཟུང་ནས་དེ་རིང་མི་འཆི་བར་ཐག་བཅད་དུ་རུང་ན་
སྔ་མའི་ཕྱོགས་བཟུང་ནས་དེ་རིང་འཆི་བར་ཐག་བཅད་དུ་མི་རུང་བ་
ཅི་ཡང་མེད་པས། ཉིན་རེ་ཞིང་ཡང་དེ་རིང་འཆི་སྙམ་དུ་ཐག་་་་
བཅད་དགོས་སོ། །
རྩ་བ་གསུམ་པ། འཆི་ཚེ་ཆོས་མིན་གྱིས་མི་ཕན་པར་བསམས་
- 91 -



པ་ལའང་གཉིས། རྒྱུ་མཚན་གསུམ་བསམས་པ་དང༌། ཐག་་་་
བཅད་པ་གཅིག་བསམས་པའོ། ། དང་པོ་ལ་གསུམ་ལས། དང་
པོ་ནོར་གྱིས་མི་ཕན་པ་ནི། ཇི་སྐད་དུ། རི་ལུང་པ་གསེར་གྱིས་
བཀང་ན་ཡང་། ། རང་འཆི་དུས་ཏིལ་ཙམ་འཁྱེར་དབང་མེད། །
ཅེས་གསུངས་པ་ལྟར། ནོར་གྱི་ཕུང་པོ་རི་བོ་ཙམ་བདོག་ཀྱང་ཏིལ་
གྱི་ཆ་ཤས་ཙམ་ཡང་འཁྱེར་དབང་མེད་པས། འཆི་བའི་ཚེ་ན་ནོར་
ལོངས་སྤྱོད་གང་གིས་ཀྱང་ཅུང་ཟད་ཀྱང་ཕན་པ་མེད་དོ། །
གཉིས་པ་གཉེན་བཤེས་ཀྱིས་མི་ཕན་པ་ནི། གཅེས་ཤིང་་་་
ཕངས་པའི་གཉེན་བཤེས་ཇི་ཙམ་མང་ཡང་གཅིག་ཀྱང་འཁྲིད་དུ་མེད་
པར་རང་ཉིད་གཅིག་པུ་འགྲོ་དགོས་ཏེ། སྤྱོད་འཇུག་ལས། སྐྱེ་ན་
དེ་ཉིད་གཅིག་སྐྱེ་ཞིང༌། འཆི་ནའང་དེ་ཉིད་གཅིག་འཆི་བས། །
སྡུག་བསྔལ་སྐལ་གཞན་མི་ལེན་ན། ། གེགས་བྱེད་མཛའ་བས་ཅི་
ཞིག་བྱ། ། ཞེས་སོ། ། དེས་ན་ད་ལྟའི་གཉེན་དང་མཛའ་་་་
བཤེས་སུ་རྫུ་བ་འདི་དག་ནི་ཟ་གྲོགས་དང་འཐུང་གྲོགས་ཙམ་ཞིག་
ལས། གལ་འགག་ཆེ་ཤོས་འཆི་དུས་སུ་ཕན་མི་ཐུབ་པས་བསླུ་བྲིད་
འབའ་ཞིག་གོ །
གསུམ་པ་ལུས་ཀྱིས་ཀྱང་མི་ཕན་པ་ནི། ཇི་ལྟར་མགྲོན་ཁང་
བཞག་ནས་མགྲོན་པོ་ཆས་དགོས་པ་དང་འདྲ་བར་ལུས་བཞག་ནས་
92 -



སེམས་དེངས་དགོས་པས། འཆི་བའི་ཚེ་ན་ལྷན་ཅིག་སྐྱེས་པའི་ལུས་
འདིས་ ཀྱང་ མི་ ཕན་ ན། གཞན་ གྱིས་ ལྟ་ ཅི་ སྨོས་ སྙམ་ དུ་ བསམ།
གཉིས་པ་ཐག་བཅད་པ་གཅིག་ནི། དེ་ལྟར་རང་འཆི་བའི་ཚེ་ན་
ནོར་ལོངས་སྤྱོད། གཉེན་ཉེ་དུ། གཟུགས་ལང་ཚོ་སོགས་ཚེ་་་
འདིའི་ཕུན་ཚོགས་གང་གིས་ཀྱང་མི་ཕན་ཞིང་། ཐ་ན་ལྷན་ ཅིག་
འགྲོགས་པའི་ལུས་འདིས་ཀྱང་མི་ཕན་པས། ཕན་ངེས་ཀྱི་ཆོས་རྣམ་
དག་ཉག་གཅིག་ནུས་པ་ཅི་ཡོད་ཀྱིས་བསྒྲུབ་པར་བྱའོ་སྙམ་དུ་ཐག་
བཅད་པར་བྱ་སྟེ། རྗེ་མི་ལས། ལར་ཐམས་ཅད་བཞག་ནས་འགྲོ་
བ་ལ། ། དུས་ད་ལྟ་བཞག་ན་དོན་ཅན་ལགས། ། ཞེས་ཚེ་འདི་
སྣང་གི་བདེ་སྐྱིད་སྙན་གསུམ་དང་ལྟོ་གོས་གཏམ་གསུམ་སོགས་ཐམས་
ཅད་རིང་མིན་དབང་མེད་དུ་ཅམ་སྟེ་བཞག་ནས་འགྲོ་དགོས་པས་དེ་
བས་ད་ལྟ་ནས་བཞག་སྟེ་ཆོས་ལ་འབད་ན་དོན་ཆེ་བར་གསུངས་སོ། །
དེས་ན་གང་ནས་ཇི་ལྟར་བསམས་ཀྱང་མཐའ་གཅིག་ཏུ་ཕན་པ་ཆོས་
ལས་མི་འདུག་པས། ཆོས་རྣམ་དག་ཅིག་ཅི་ནས་ཀྱང་བསྒྲུབ་པར་
བྱའོ་སྙམ་དུ་བློ་ཕུགས་ཆོས་ལ་གཏོད། ཆོས་ཁོ་ནས་འཚོ་བ་ཇི་ལྟར་
ཕྱིད་སྙམ་པ་བྱུང་ན། གཞན་ལ་སྤྲང་དགོས་བྱུང་ཡང་སླ་སྙམ་དུ་
ཆོས་ཕུགས་སྤྲང་ལ་གཏོད། སྤྲང་བས་ཇི་ལྟར་འཚོ་སྙམ་པ་བྱུང་ན་
ཆོས་ཀྱི་དོན་དུ་ལྟོག་གྲིར་འཆི་ཡང་བཟོད་སྙམ་དུ་སྤྲང་ཕུགས་ཤི་ལ་
བས་ 93
ཐབ



གཏོད་བ་སོགས་ཏེ། བཀའ་གདམས་ཕུགས་ནོར་བཅུ་ལ་བློ་་་་་་
གདེངས་འཆའ་བ་ནི་གང་ལས་ཀྱང་གནད་དུ་ཆེའོ། ། དེ་ལྟར་
བྱས་ན་འཚོ་བས་ཕོངས་པར་ལྟ་ཞོག་གི་ཇི་ལྟར་ལུག་ཁྲོད་ནས་བོང་བུ་
ཐོན་པ་དང་འདྲ་བ་ཀུན་གྱི་ནང་ནས་ཁྱད་དུ་ཐོན་པ་ཞིག་མོད་ལ་འོང་
བ་ཡིན་གསུང༌། མདོར་ན་མྱུར་དུ་ཕྱི་མར་འགྲོ་དགོས་པས། དེར་
ཕན་ངེས་ཀྱི་ཆོས་ཤིག་བསྒྲུབ་དགོས།། ནམ་འགྲོར་གཏོལ་མེད་པས།
ད་ ལྟ་ ནས་ བསྒྲུབ་ དགོས། འགྲོ་ ཚེ་ ཆོས་ མིན་ གྱིས་ མི་ ཕན་ པས།
ཆོས་འབའ་ཞིག་བསྒྲུབ་དགོས་སོ། ། དེ་ལྟར་ཡང་རྗེ་རིན་པོ་ཆེས།
བློ་ལྡན་ཁྱོད་ཀྱིས་བདག་ལ་ཕན་འདོད་ན། ། ཚེ་འདིའི་ཟ་ཆོས་ཇི་
ལྟར་བྱས་ཀྱང་ཕྱིད། ། འཇིག་རྟེན་ཕྱི་མར་ངེས་པར་འགྲོ་འཚལ་
པས། ། དེ་ཕྱིར་ཕྱི་མ་དོན་དུ་གཉེར་བར་རིགས། ། ཞེས་རང་
གིས་རང་ལ་སྙིང་བརྩེ་བ་ཞིག་ཡོད་ན་ཚེ་འདི་རྨི་ལམ་ཙམ་ལ་མ་ཆགས་
པར་ཤུལ་རིང་ཕྱི་མ་ཕན་གྱི་དོན་ལ་མཐའ་གཅིག་ཏུ་འབད་རིགས་
པར་གསུངས་པ་དང༌། བཅོམ་ལྡན་འདས་ཀྱིས་ཀྱང་། བག་མེད་
པར་གནས་པར་མ་བྱེད་ ཅིག ཕྱིས་འཆི་བའི་ཚེ་ན་འགྱོད་པར་་
འགྱུར་བའི་ལས་མ་བྱེད་དང༌། འདི་ནི་ངས་ཁྱེད་རྣམས་ལ་ལན་
གསུམ་གྱི་བར་དུ་རྗེས་སུ་གདམས་པ་ཡིན་ནོ། ། ཞེས་བདག་ཅག་
འཆི་རྒྱུ་མ་དྲན་པར་བག་ཡངས་སུ་འདུག་པ་ལ་ཐུགས་བརྩེ་བས་མི་
མ
94



བཟོད་ནས་ཕྱག་ཐལ་མོ་མ་ཀེར་ཙམ་གྱི་ཚོད་དུ་ནན་ཏན་ཆེན་པོས་
རྗེས་སུ་གདམས་པ་ལྟར་རོ། །་གསུང་རུས་པ་ཅན་འདི་ལ་མནོ་
བསམ་ཡང་ནས་ཡང་དུ་བཏང་དགོས་སོ། ། ་ ་ ་ ： , , ,
གཉིས་ པ་ འཆི་ བའི་ རྣམ་ པ་ བསྒོམ་ པ་ ལ། ་ ་་་ དངོས་ དང་།
བོགས་དབྱུང་བའི་ཐབས་སོ། ། དང་པོ་ནི། འཆི་བར་འདྲ་ཡང་
འཆི་ལུགས་མི་འདྲ་བ་མང་བས། དེའི་རྣམ་པ་སྒོམ་ལུགས་ཀྱང་མང་
མོད་ཀྱི། འདིར་ནི་ནད་ཀྱིས་ཐེབས་ནས་འཆི་བ་ལྟ་བུ་ལ་མཚོན་ན།
སྨན་དང་རིམ་གྲོ་སོགས་བཅོས་ཀ་ཇི་ལྟར་བྱས་ཀྱང་མི་ཕན་པར་ཇེ་
ངན་ཇེ་ཞན་ལ་སོང་སྟེ་ད་ནི་མི་འཚོ་བར་འདུག་སྙམ་དུ་འཆི་བར་ནི་
ཤེས། འཆི་དུས་ཕན་པའི་ཆོས་བྱས་པར་ནི་མི་དྲན། སྔར་བྱས་ཀྱི་
སྡིག་པའི་ལས་ལ་ནི་འགྱོད། སྙིང་དུ་སྡུག་པའི་གཉེན་ཉེ་དུ་དང་
ནོར་ལོངས་སྤྱོད་སོགས་དང་གཏན་བྲལ་དུ་འགྲོ་བར་ནི་ཤེས། གར་
འགྲོ་དང་འདིར་འགྲོའི་གཏོལ་དང་ནི་བྲལ། མཛའ་བཤེས་དང་ཉེ་
དུས་མཐའ་བསྐོར་ཏེ་ངུ་བའི་གདོང་ལ་ནི་ལྟ། དེ་དག་ལ་ཡིད་ནི་
ཕྲེང་། མྱ་ངན་དང་སྡུག་བསྔལ་གྱིས་ནི་ གཟིར། འགྲོར་ནི་མི་
འདོད། མི་འགྲོ་བའི་དབང་ནི་མེད། ་ གཤིན་རྗེའི་ཞགས་པས་ནི་
ཟིན། མལ་གྱི་ཐ་མར་ནི་ཉལ།་ གཏམ་གྱི་ཐ་མར་ནི་སྨྲ། ། འབྱུང་
བ་ནི་བསྡུས། དབུགས་ཀྱི་རྒྱུ་བ་ནི་ཆད། ་ རྣམ་ཤེས་ཀྱི་མགྲོན་པོ་ནི་
་95



ཐོན། ལུས་ཀྱི་ཁང་སྟོང་ནི་བཞག དེ་ལ་རོ་ཞེས་འཇིགས་སྣང་
དང་སྐྱུག་བྲོ་བར་ནི་བྱེད། རྒྱབ་ཏུ་འཁུར་ནས་མཆད་སར་ནི་འདོར།
ཡན་ལག་དང་ཉིང་ལག་སོགས་ནི་སིལ་བུར་ཕྲལ་ཏེ་བྱ་ཁྱི་སོགས་ལ་ནི་
བྱིན། དེ་དག་གིས་ནི་ཟོས་ཏེ་ཆ་ཤས་ཕྲ་མོ་ཙམ་ཡང་ཤུལ་ན་མི་ལྷག་
པའི་དུས་ཤིག་གདོན་མི་ཟ་བར་མྱུར་དུ་འོངས་ཤིང་ཐ་ན་མིང་འདི་
ཡང་མི་གྲག་པའི་དུས་ཤིག་ངེས་པར་དུ་འོང་ན་ཅི་ལ་ཆགས་སྙམ་དུ་སྐྱོ་
ཤས་ལྷང་ལྷང་བ་མ་སྐྱེས་ཀྱི་བར་དུ་བསྒོམ་མོ། ། རྗེ་ཕ་བོང་ཁས་
མཛད་པའི་མི་རྟག་དྲན་བསྐུལ་སྙིང་གི་ཐུར་མ་འདིར་བླངས་ནས་
བསམས་ན་ཤིན་ཏུ་ཁྱད་ཆེ་བར་ཡོད་དོ། ། དེ་ལྟར་འཆི་བ་མི་རྟག་
པ་ཞེས་ཡ་ང་བའི་སྣང་ཚུལ་འདི་ལྟ་བུ་རང་རེའི་མདུན་ན་ལྷག་ནས་
ཡོད་བཞིན་དུ་ད་དུང་སྣང་བ་སྐྱིད་མདོག་གིས་བག་ཡངས་སུ་ སྡོད་
ཕོད་པ་ནི། ཕ་དམ་ པས། ནགས་ཀྱི་དབུས་ན་སྤྲེའུ་སྐྱིད་སྙམ་
བྱེད། ། ནགས་མཐའ་མེ་ཡིས་བསྐོར་རོ་དིང་རི་བ། ཞེས་དང༌།
རྗེ་རིན་པོ་ཆེས། ས་དང་བར་སྣང་ནམ་མཁས་མི་མཚོན་པའི། །
སྟོབས་ཆེན་མེ་ལྕེས་འཁོར་བའི་ནགས་ཁྲོད་ཀྱི། ། སྲོག་ཆགས་་་
རྣམས་ཀྱིས་གནས་དེར་བག་ཕབ་ནས། ། སོས་དལ་བདེ་བར་་་་
འདུག་པ་ཇི་ལྟར་འོས། ། ཞེས་གང་གསུངས་པ་རང་ ཐོག་ ཏུ་་་་
འབབ་སྣང་ངོ་། ། གཉིས་པ་ནི། སྔར་ལྟར་བསྒོམས་ཀྱང་སྐྱེར་མི་
- 96
།



ཉན་ན། ། མི་གཞན་དག་ཤི་བའི་སར་ཕྱིན་ཏེ་མིག་གིས་ལེགས་
པར་བལྟས་ནས་བདག་ཀྱང་དེ་ལྟ་བུའི་ཆོས་ཅན་ནོ་སྙམ་པ་བྱས་ན་
ཡིད་འགྱུར་གྱིས་མྱོང་བ་ཐོན་འོང་གསུངས་ཏེ། སྤྱོད་འཇུག་ལས།
དུར་ཁྲོད་སོང་ནས་གཞན་དག་གི ། རུས་གོང་དག་དང་བདག་གི་
ལུས། ། འཇིག་པའི་ཆོས་ཅན་དག་ཏུ་ནི། ། ནམ་ཞིག་མགོ་
སྙོམས་བྱེད་ པར་ འགྱུར། ། ཞེས་འབྱུང་བའི་ མན་ ངག་ གོ །
གཞན་ཡང་ན་ཚོད་གཞོན་པ་ལ་གདེངས་བཅོལ་ནས་ཕར་ཙམ་མི་འཆི་
སྙམ་པ་འདུག་ན་ནི། ། ་ རང་ལས་གཞོན་པ་ཇི་སྙེད་ཤི་བ་རྣམས་
ཡིད་ལ་བཤར་ནས་ དང༌། ནད་མེད་པ་རྒྱུ་མཚན་དུ་བྱས་ནས་་་་
གནས་སྐབས་མི་འཆི་སྙམ་པ་འདུག་ན་ནི་སྟེང་གདོན་སོགས་ཀྱིས་གློ་
བུར་དུ་ཤི་བ་རྣམས་རྗེས་སུ་དྲན་ནས་ཟློག་སྟེ། སྐབས་གཞན་དུའང་
དེས་མཚོན་ནས་སོ། ། འདི་དག་ལ་ངེས་བྱེད་ཀྱི་དཔེ་ཡང་མང་པོ་
ཞིག་འཇུག་པ་ལས་འགའ་ཙམ་བཀོད་ན། དང་པོ་ནི། ཉེས་ཅན་
གསོད་སར་འཁྲིད་པ་ན་གོམ་པ་རེ་རེས་ཀྱང་བསད་པ་ལ་ཉེ་བ་ལྟར།
རང་རེ་སྐྱེས་པ་ནས་ཉེ་བར་བཟུང་སྟེ་འཆི་བ་ལ་མངོན་དུ་ཕྱོགས་པའི་
ཚུལ་གྱིས་འགྲོ་ཞིང་། དེའང་སྐད་ཅིག་མ་རེ་རེ་སོང་བས་ཀྱང་འཆི་
བ་ ལ་ ཇེ་ ཉེར་ གཏུགས་ནས་འགྲོ་བ་ ཡིན་ གསུང་། ་ གཉིས་ པ་ནི།
གྱད་སྟོབས་པོ་ཆེས་མདའ་འཕངས་ན་མྱུར་བར་འགྲོ་སྟེ། དེ་ལས་
བས ན་ 97



་
ཀྱང་རང་རེའི་ཚེ་འགྲོ་བ་བརྒྱ་འགྱུར་གྱིས་མྱུར་གསུང་། གསུམ་པ་
ནི། ཐག་ག་པས་ཤིན་ཏུ་ཕྲ་བའི་སྤུན་ཉག་མ་རེ་རེ་བཅུག་ནས་དལ་
གྱིས་འཐག་ལུགས་ལ་བལྟས་ན་ཚར་བའི་དུས་སྐབས་ནམ་ཞིག་ན་འོང་
སྙམ་པ་སྐྱེ་ཡང་སྤུན་གཅིག་བཅུག་གཉིས་བཅུག་གིས་རིང་མིན་ཚར་
ནས་འོང་བ་ལྟར། ལོ་བརྒྱ་ཕྲག་ཙམ་ཐུབ་པའི་དབང་དུ་བྱས་ཀྱང་
ཉིན་ཞག་གཅིག་སོང་གཉིས་སོང་གིས་མི་ཚེ་ཡུད་ཀྱིས་རྫོགས་ནས་འོང་
བ་ཡིན་གསུང་། བཞི་པ་ནི། བགྲོད་བྱེད་ཀྱི་རྐང་པ་ཐུང་ངུ་ཞིག་
ལས་མེད་རུང་རིམ་གྱིས་རྒྱུན་མི་ཆད་དུ་བགྲོད་པས་བགྲོད་བྱའི་ས་
ཁྱོན་ཤིན་ཏུ་རིང་བ་ཡང་མྱུར་དུ་ཆོད་ནས་འོང་བ་ལྟར། རང་རེའི་
ཚེ་ཚད་ཡུན་རིང་པོ་ཇི་འདྲ་ཞིག་ཡོད་རུང་འཛད་བྱེད་ཀྱི་སྐད་ཅིག་
བར་མ་ཆད་དུ་འཇུག་པས་ཡུན་རིང་མི་འགོར་བར་དར་ཅིག་་་་
རྫོགས་འགྲོ་བ་ཡིན་གསུང་། ལྔ་པ་ནི། མར་མེ་ཇི་ཙམ་འབར་བ་
དེ་ཙམ་གྱིས་སྣུམ་རྫོགས་ཤིང༌། སྣུམ་ཇི་ཙམ་རྫོགས་པ་དེ་ཙམ་གྱིས་
ཤི་བ་ལ་ཉེ་བ་ལྟར། རང་རེ་ཇི་ཙམ་འཚོ་བ་དེ་ཙམ་གྱིས་ཚེ་རྫོགས་
ཤིང༌། ཚེ་ཇི་ཙམ་རྫོགས་པ་དེ་ཙམ་གྱིས་འཆི་བ་ལ་ཉེ་བས། ཕྱི་
མར་ཕྱོགས་ནས་མི་འགྲོ་བའི་གོ་སྐབས་སྐད་ཅིག་ཀྱང་མེད་གསུང་སྟེ།
མདོར་ན་དུས་ཇི་ཙམ་སོང་བ་དེ་ཙམ་གྱིས་འཆི་བ་ལ་ཉེ་ཞེས་ཤ་ར་བ་
ཆེན་པོས་སོ། ། དྲུག་པ་ནི། གཡོག་དང་བཅས་པའི་གཟིང་གི་
- 98 ས་



ནང་ལ་བསྡད་ནས་ཆུ་ཀླུང་གི་གཞུང་ལ་ཆས་པ་ན་བློ་ལ་ཐད་སོར་སྡོད་
པ་འདྲ་ཞིག་མངོན་ཡང་དོན་ལ་རྒྱུན་མི་ཆད་དུ་སོང་ནས་ཡོད་པ་ལྟར་
རང་རེས་ཚེ་ཟད་པ་མ་ཚོར་ཡང་དོན་ལ་རྒྱུན་མི་ཆད་དུ་ཟད་ནས་ཡོད་
པ་ཡིན་གསུང་། བདུན་པ་ནི། བཤས་རར་ཚུད་པའི་ཕྱུགས་ལ་
སོགས་པ་རྣམས་གཅིག་གསོད་གཉིས་གསོད་ཀྱིས་ཐམས་ཅད་གསོད་
པ་ལྟར། ད་ལྟའི་མི་རྣམས་གཅིག་ ཤི་ གཉིས་ ཤིས་ ཐམས་ ཅད་ ཤི་
དགོས་ན། རང་གཅིག་པུ་མ་ཤི་བར་ག་ལ་སྡོད་གསུང་། བརྒྱད་པ་
ནི། ཆུའི་ལྦུ་བ་ནི་ཤིན་ཏུ་ཉམས་ཆུང་བའི་རང་བཞིན་ཡིན་པས་ད་
ལྟ་འོད་འཚེར་རེར་འདུག་ཀྱང་རྒྱུན་རིང་པོར་གནས་པའི་རེ་བ་སུ་
ལའང་མེད་པ་ལྟར། དེ་ལས་ཀྱང་ཉམས་ཆུང་བའི་ལུས་སྲོག་ཤིན་ཏུ་
མི་བརྟན་པ་འདིས་སྐྱེས་ནས་ད་ལྟའི་བར་དུ་མ་ཤི་བར་སྡོད་པ་ནི་ཤིན་
ཏུ་ཡང་ངོ་མཚར་ཆེ་ན། ད་ནི་ཡུན་རིང་པོར་སྡོད་པའི་རེ་བ་ག་ལ་
ཡོད་དེ། དེ་རིང་རང་ཡང་འཆི་ཉེན་གདའ་གསུང་། དགུ་པ་ནི།
མི་ཞིག་གཡང་སར་ལྷུང་ན་རིང་མིན་ས་ལ་བརྡབས་ཏེ་འཆི་བར་་་་
མཐོང་ནས་འཇིགས་ཤིང་སྐྲག་པས་སྐད་ངན་མི་བཟད་པ་འཆོར་བར་
འགྱུར་བ་ལྟར། རང་རེ་ཡང་སྐྱེ་བའི་གཡང་ལ་ལྷུངས་ནས་ཡོད་པས་
རིང་མིན་འཆི་བའི་ས་གཞི་ལ་བརྡབས་ཏེ་སྲོག་དང༌བྲལ་བའི་སྡུག་
བསྔལ་གྱི་ཚོར་བ་མྱོང་དགོས་ན་ཅིའི་ཕྱིར་མི་འཇིགས་ཏེ། ལེགས་
དམ་
99 ཁ



པར་བསམས་ན་འཇིགས་ཤིང་སྐྲག་པས་སྐད་ངན་འཆོར་དགོས་པའི་
ཚོད་དུ་གདའ་གསུང་། བཅུ་བ་ནི། འཛམ་གླིང་དང་རྒྱ་ཁྱོན་་་
མཉམ་པའི་རི་ཆེན་པོ་ཞིག་རང་གི་ཐོག་ཏུ་ལྷུང་འོང་ན་གང་དུ་འབྲོས་
ཏེ་འབྲོ་ས་མེད་པར་ལྟར། འཆི་བདག་ལ་ནི་དེ་བས་ཀྱང་འབྲོས་ས་
མེད་པས། ཤིན་ཏུ་སྐྱི་གཡའ་བའི་གནས་ཡིན་ནོ་གསུང་། གཉིས་
པ་ཤི་ནས་ངན་འགྲོར་ལྷུང་ན་ཅིར་འགྱུར་བསམ་པ་ལ་གཉིས། ངན་
འགྲོར་འགྲོ་བར་ཐག་ཆོད་ཚུལ་བསམས་པ་དང་། སོང་ན་སྡུག་་
བསྔལ་གྱིས་བཟོད་གླགས་མེད་ལུགས་སེམས་པའོ། ། དང་པོ་ནི།
ད་ལྟ་ཆོས་ཀྱི་བླང་དོར་ཕྲན་བུ་ཤེས་པའི་སྐབས་འདིར་ཡང་བསམ་རྒྱུ་
ཉོན་མོངས་དང་བྱེད་རྒྱུ་སྡིག་པ་ལས་མི་འབྱུང་བ་འདི་ལས་དཔགས་
ན་སྔོན་ཆད་མི་ཁོམ་པའི་གནས་སུ་འཁྱམས་ཚེ་ལས་ངན་པ་སྣ་ཚོགས་
ཤིག་བསགས་ཡོད་པ་ནི་ཐག་གིས་ཆོད་ལ། དེས་ནི་སྐད་ཅིག་མ་
གཅིག་གི་ཡུན་ལ་བསགས་པའི་སྡིག་པས་ཀྱང་བསྐལ་པར་དམྱལ་བར་
གནས་དགོས་པར་བཤད་ན་ཐོག་མེད་ནས་བསགས་པའི་སྡིག་པ་དེ་ལྟ་
བུས་སྨོས་མི་འཚལ་བས། བདག་ལྟ་བུ་ནི་ངན་སོང་ལས་འགྲོ་ས་
མེད་པ་སྟེ། རྒྱལ་སྲས་ཞི་བ་ལྷས། སྐད་ཅིག་གཅིག་བྱས་སྡིག་པས་
ཀྱང༌། ། བསྐལ་པར་དམྱལ་བའི་གནས་གསུངས་ན། ། ཐོག་
མེད་འཁོར་བར་བསགས་སྡིག་གིས། ། བདེ་འགྲོར་མི་འགྲོ་སྨོས་ཅི་
དད་ 100



དགོས། ། ཞེས་གསུངས་པ་ལྟར་རོ། ། གཞན་ཡང་ངན་འགྲོའི་
བྱེད་པ་པོ་ནི་སྡིག་སེམས་ཁོ་ན་ཡིན་པར་གསུངས་ལ། དེ་ལྟ་ན་
བདག་ལྟ་བུ་ལ་ནི་ཕལ་ཆེར་སྡིག་སེམས་ལས་མི་འབྱུང་བ་བློ་ཁ་ནང་དུ་
ཕྱོགས་ནས་རང་རྒྱུད་ལ་བལྟས་པས་ཤེས་ན་ཅིའི་ཕྱིར་ངན་སོང་དུ་མི་
འགྲོ། དེར་མ་ཟད་ངན་སོང་དུ་སྐྱེད་བྱེད་ཀྱི་ལས་ངན་པ་ནི་གང་
བྱས་ཀྱང་ཡུན་རིང་ཁ་ཤུགས་དྲག་པ་སོགས་བསམ་སྦྱོར་ཅི་ཐད་ནས་
ངན་འགྲོའི་རྒྱུ་ཕེར་ངེས་སུ་ཡོད་ལ། བདེ་འགྲོར་སྐྱེད་བྱེད་ཀྱི་ལས་
བཟང་པོ་ནི་བརྒྱ་ལམ་ན་རེས་འགའ་ཙམ་ཡང་འབྱུང་དཀའ་ཞིང་།
བྱས་པ་དེ་དག་ཀྱང་སྦྱོར་དངོས་ཆ་མ་ཚང་བ་སོགས་གཟུགས་བརྙན་
ཙམ་ལས་མི་འབྱུང་བ་འདིས་ཀྱང་ངན་སོང་སུ་འགྲོ་བར་ཤེས་ནུས་
པར་འདུག་སྙམ་དུ་ངེས་པ་མ་རྙེད་ཀྱི་བར་དུ་བསྒོམ། གཉིས་པ་ནི།
ངན་སོང་གི་སྡུག་བསྔལ་བཟོད་མི་བཟོད་བསམ་པ་ལ་དེའི་གནས་ཚུལ་
ཤེས་དགོས་པས། འདི་ལ་གསུམ། དམྱལ་བའི་སྡུག་བསྔལ། ཡི་
དྭགས་ཀྱི་སྡུག་བསྔལ། དུད་འགྲོའི་སྡུག་བསྔལ་ལོ། ། ་་་
པ་ དང་པོ་ལ་བཞི།། ཚ་དམྱལ་གྱི་སྡུག་བསྔལ། ། གྲང་དམྱལ་གྱི་
སྡུག་བསྔལ་ལོ། ། ་་ཉེ་འཁོར་བའི་སྡུག་བསྔལ། ཉི་ཚེ་བའི་སྡུག་
བསྔལ་ལོ། ་་་་་་་་་་ །
དང་པོ་ལ། སྤྱིའི་སྡུག་བསྔལ་དང་། སོ་སོའི་སྡུག་བསྔལ་
– 101 =



ལོ། ། དང་པོ་ལ་ལྔ་ལས། དང་པོ་སྲེག་བྱེད་ཀྱི་མེ་རབ་ཏུ་ཚ་བའི་
སྡུག་བསྔལ་ནི། ཤིང་གཞན་གྱི་མེ་ལས་ཚེར་མའི་མེ་བདུན་འགྱུར་
གྱིས་ཚ་ཞིང་། དེ་ལས་ལ་ཆའི་མེ། ་ དེ་ལས་དུས་མཐའི་མེ། དེ་
ལས་དམྱལ་བའི་མེ་བདུན་འགྱུར་གྱིས་ཚ་བར་གསུངས་ལ། དམྱལ་
བའི་ནང་གསེས་ལའང་གོང་མ་གོང་མ་ལས་འོག་མ་འོག་མའི་མེ་ཆེས་
ཚ་བར་གསུང་ཏེ། དེ་ལ་དགོངས་ནས་རྒྱལ་སྲས་ཞི་བ་ལྷས། གང་
དང་ཕྲད་ན་རི་རབ་ཀྱང་། ། ཐལ་བ་ཡང་ནི་མི་ལུས་པ། ། ཞེས་
མནར་མེད་ཀྱི་མེ་དང་ཕྲད་ན་རི་རབ་ཀྱང་སྐད་ཅིག་ལ་འཚིག་ནས་
ཐལ་བ་ཙམ་ཡང་མི་ལུས་པར་གསུངས་སོ། ། འོན་ཏེ་དམྱལ་བ་
པའི་སེམས་ཅན་རྣམས་འཚིག་ནས་མེད་དེ་མི་འགྲོ་བ་ནི་ལས་ཀྱི་མཐུ་
བསམ་གྱིས་མི་ཁྱབ་པས་བྱས་པ་སྟེ། བཤེས་སྤྲིངས་ལས། ཇི་སྲིད་
མི་དགེའི་ལས་ཟད་མ་གྱུར་པ། ། དེ་སྲིད་སྲོག་དང་བྲལ་བར་མི་
འགྱུར་རོ། ། ཞེས་སོ། །
གཉིས་པ་བསྲེག་བྱའི་ལུས་ཤིན་ཏུ་ཉམས་ཆུང་བའི་སྡུག་བསྔལ་
ནི། ཇི་ལྟར་སྣུམ་གྱིས་བྲན་པའི་ཤིང་སྐམ་པོ་ལ་མེ་འཁྱུད་སླ་བ་དེ་
ལྟར་དམྱལ་མེས་རེག་ཙམ་ནས་ལུས་ཐམས་ཅད་ལ་ལྷང་གིས་འཁྱུད་
ཅིང༌། རྨ་གསར་བ་དང་འདྲ་བར་མཚོན་གྱིས་གཞོམ་སླ་བར་ཡང་
ཡོད་པར་བཤད་དོ། ། །
- 102 -



་ གསུམ་པོ་དམྱལ་སྲུང་རྣམས་མི་སྲུན་པའི་སྡུག་བསྔལ་ནི། ཨ་
ཝ་གླང་མགོ་དང་ཡག་ཤག་ཕག་མགོ་ཟེར་བ་སོགས་ཤིན་ཏུ་མི་སྡུག་
པའི་གཟུགས་ཅིན་དེ་རྣམས་ཀྱིས་གསོད་རྒྱོབ་ཀྱི་སྒྲ་བསྒྲོགས་པོས་ཀྱང་
དོན་སྙིང་གས་འགྲོ་བའི་ཚོད་ཙམ་དུ་ཡོད་ན། །བརྡུང་བ་དང་བརྡེག་
པ་སོགས་ཀྱི་ཚེ་ན་ལྟ་ཅི་སྨོས་ཏེ། སྲོག་ཆགས་ཕྲ་མོ་གཅན་གཟན་
གདུག་པའི་ཁར་ཚུད་པ་ལས་ཀྱང་འཇིགས་དངངས་ཤིན་ཏུ་ཆེ་གསུང་།
བཞི་པས་ཕྱོགས་རྣམས་ཡི་གར་མི་འོང་བའི་སྡུག་བསྔལ་ནི། ཇི་ལྟར་
བསོད་ནམས་ཀྱི་བདག་འབྲས་སུ་གྲུབ་པའི་མཐོ་རིས་ཀྱི་གནས་རྣམས་
ཤིན་ཏུ་ཡིད་དུ་འོང་བ་དེ་ལྟར་མི་དགེ་བའི་བདག་འབྲས་སུ་གྲུབ་པའི་
ངན་སོང་གི་གནས་རྣམས་ཤིན་ ཏུ་ཡིད་དུ་མི་འོང་ཞིང་འཇིགས་སུ་
རུང་བ་ཞིག་ཡོད་པར་གསུངས་ཏེ། དེའང་ཚ་དམྱལ་ལྟ་བུ་ལ་མཚོན་
ན། ： ས་གཞི་མཐའ་དག་ལྕགས་སྲེག་དམར་འབར་བ་ལ་མེ་ལྕེའི་ཕྲེང་
བ་དྲག་ཏུ་འཕྱུར་བ་སོགས་རང་རེས་མཐོང་ན་མོད་ལ་སྙིང་གས་ཏེ་
འཆི་བ་ལས་འོས་མེད་པར་གསུངས།: “ལྔ་པོ་དུས་ཡུན་ཤིན་ཏུ་རིང་
བའི་སྡུག་བསྔལ་ནི། ཚ་དམྱལ་བརྒྱད་ཀྱི་ནང་ནས་ཚེ་ཚད་ཐུང་ཤོས་
ཡང་སོས་ཡིན་མོད་ཀྱང་། དེའི་ཚེ་ཚད་མི་ལོར་བརྩིས་ན་ཁྲིག་ཁྲིག་
ཆེན་པོ་གཅིག་དང༌། · ཁྲག་ཁྲིག་དྲུག་ ཐེར་འབུམ་གཉིས་འོང་
བར་གསུངས་སོ། ། ， ཨ་ བ ་ས༌ ་ ཁས ་
་ ་་ – 103 --



མདོར་ན་འོག་མིན་གྱི་བདེ་བ་ཇི་ལྟར་བསམ་གྱིས་མི་ཁྱབ་པ་དེ་
ལྟར་དམྱལ་བའི་སྡུག་བསྔལ་བསམ་གྱིས་མི་ཁྱབ་པར་མདོ་དྲན་པ་ཉེར་
བཞག་སོགས་ནས་རྒྱས་པར་གསུངས་སོ། ། གཉིས་པ་སོ་སོའི་སྡུག་
བསྔལ་བསམ་པ་ལ་བརྒྱད་དེ། ཡང་སོས། ཐིག་ནག བསྡུས་
འཇོམས། ངུ་འབོད། ངུ་འབོད་ཆེན་པོ། ཚ་བ་རབ་ཏུ་ཚ་བ།
མནར་མེད་ཀྱི་སྡུག་བསྔལ་བསམ་པའོ། ། །
་ དང་པོ་ནི། དེར་སྐྱེས་པའི་སེམས་ཅན་རྣམས་གཅིག་གིས་
གཅིག་མཐོང་བ་ན་ཞེ་སྡང་དྲག་པོ་སྐྱེས་ཏེ་མཚོན་བསྣུན་རེས་བྱས་ལ།
མཐར་ཡན་ལག་དང་ཉིང་ལག་ཐམས་ཅད་སིལ་བུར་འཐོར་ཏེ་ས་ལ་
འགྱེལ་བ་ན་ཁྱེད་རྣམས་ཡང་སོས་པར་གྱུར་ཅིག་ཅེས་པའི་སྒྲ་འབྱུང་
ཞིང་། དེའི་རྐྱེན་གྱིས་སླར་སོས་ཏེ་ཡང་སྔར་ལྟར་མཚོན་བསྣུན་པ་
སོགས་ཀྱི་སྡུག་བསྔལ་ཉིན་མཚན་ཁོར་མོ་ཡུག་ཏུ་མྱོང་སྟེ། ཡང་སོས་
ཞེས་པའི་ངེས་ཚིག་ཀྱང་དེ་ཉིད་དོ། །
་ གཉིས་པ་ནི། དེར་སྐྱེས་པའི་སེམས་ཅན་རྣམས་དམྱལ་སྲུང་
དག་གིས་བཟུང་ནས་ལྕགས་སྲེག་གི་ས་གཞི་ལ་ཁ་སྦུབ་ཏུ་བསྙལ་ཏེ་
ཐིག་ནག་པོ་སྣ་ཚོགས་སུ་བཏབ་ནས་ཤིང་བཟོ་མཁས་པས་ཤིང་ལ་ཇི་
ལྟར་བྱ་བ་བཞིན་དུ་མཚོན་གྱིས་བཅད་པ་དང་གཤིག་པ་སོགས་ཀྱི་
སྡུག་བསྔལ་མྱོང་ སྟེ། ཐིག་ནག་ཅེས་པའི་རྒྱུ་མཚན་ཡང་དེ་ཉིད་
- 104 -



གསུམ་པ་ནི། ། དེར་སྐྱེས་པའི་སེམས་ཅན་རྣམས་ལས་མཁན་
དག་གིས་བསྡུས་ཏེ་ར་ལུག་སོགས་ཀྱི་དབྱིབས་ཅན་གྱི་རི་ཆེན་པོ་་་་
གཉིས་ཀྱི་བར་དུ་ཚུད་པར་བྱས་པ་དང་།་་ ： དེ་ནས་དེ་མ་ཐག་དེ་
གཉིས་ཀྱིས་འཚིར་ཏེ་ཁ་ལ་སོགས་པའི་སྒོ་ཐམད་ཅད་ནས་ཁྲག་གི་
རྒྱུན་ཆེན་པོ་ཀླུང་ལྟར་འབབ་པར་བྱེད་དོ། ། གཞན་ཡང་ལྕགས་
ཀྱི་རྟེན་དུ་བཅུག་ནས་འབྲུ་ལྟར་བརྡུང་ཞིང་འཕྲུལ་འཁོར་དུ་བཅུག་
ནས་ཕྱེ་ལྟར་འཐག་པ་སོགས་ཀྱི་སྡུག་བསྔལ་ཡ་ང་བ་དུ་མ་ཞིག་མྱོང་
དགོས་པར་གསུངས་སོ། །འོ་ན་ཅིའི་ཕྱིར་བསྡུས་འཇོམས་ཞེས་བྱ་ཞེ་
ན། རི་གཉིས་ཀྱི་བར་དུ་བསྡུས་ནས་འཇོམས་པས་ན་སྟེ། དྲན་པ་
ཉེ་བར་བཞག་པའི་ཚིག་ལེའུར་བྱས་པ་ལས། གང་ཕྱིར་བསྡུས་ནས་
དེར་འདོར་དང་། ། ཡང་དག་སྲེག་པར་བྱེད་པས་ན། ། དེ་ཡི་
ཕྱིར་ན་བསྡུས་འཇོམས་ཏེ། ། དེ་ལྟར་མིང་ནི་དོན་མཐུན་་་་་་་
གྲགས། ། ཞེས་སོ། །་་
བཞི་པ་ནི། དེར་སྐྱེས་པའི་སེམས་ཅན་རྣམས་འཇིགས་པས་
སྐྲག་ནས་བྲོས་ཏེ་གནས་ཚོལ་དུ་ཕྱིན་པ་ན་ལྕགས་ཁང་རིམ་པ་གཅིག་
གིས་བསྐོར་བ་ཞིག་མཐོང་སྟེ་དེར་ཞུགས་པས་དེ་མ་ཐག་སྒོ་རང་་་་
འགྲིག་ལ་སོང་སྟེ་མེས་འཚིག་པ་ན་ད་ནི་འབྲོས་ས་ཡང་མི་འདུག་སྙམ་
- 105 -



དུ་ཡི་མུག་ནས་སྐད་ངན་དྲག་ཏུ་འཆོར་བ་སྟེ། དེ་ཉིད་ལས། དེ་
ནི་དྲག་པོའི་མེ་དག་གིས། ། རྒྱུན་མི་འཆད་པར་ བསྲེགས་པས་
ན། ། གང་ཕྱིར་སྐད་ནི་དྲག་འབྱིན་པ། ། དེ་ཕྱིར་དུ་ནི་ངུ་
འབོད་ཡིན། ། ཞེས་སོ། །་་
ལྔ་པ་ནི། ་གཞན་སྔ་མ་དང་འདྲ་བ་ལ་ལྕགས་རི་ཉིས་རིམ་
གྱིས་བསྐོར་བའི་ནང་དུ་ཚུད་དེ་སྔར་ལས་ཉིས་འགྱུར་གྱིས་ལྷག་པའི་
སྡུག་བསྔལ་གྱིས་ཉེན་པ་ན་ཉམ་ཐག་པའི་སྐད་ཀྱི་ང་རོས་སྔར་ལས་ཆེ་
བའི་འོ་དོད་འབོད་པ་སྟེ། དེ་ཉིད་ལས། མེས་བསྲེག་པ་ནི་དྲག་
ཕྱིར་དང་། ། ངུ་འབོད་པ་ཡང་ཆེས་ཕྱིར་དང༌། ། ལྕི་ཞིང་ཆེ་བ་
ཉིད་ཀྱི་ཕྱིར། ། དེ་ནི་ངུ་འབོད་ཆེན་པོ་ཡིན། ། ཞེས་སོ། ། .
དྲུག་པ་ནི། ། ལྕགས་ཀྱི་གསལ་ཞིང་མེ་རབ་ ཏུ་འབར་བས་་་་
འཕོངས་ནས་ཕོག་སྟེ་སྤྱི་བོར་འབྱིན་ཅིང༌། དེའི་དབང་གིས་ཁ་ལ་
སོགས་པའི་དབང་པོའི་སྒོ་ ཐམས་ ཅད་ནས་མེ་ལྕེ་དམར་ལྷབ་ལྷབ་
འབར་བ་དང༌། རེས་འགར་ལྕགས་ཀྱི་ཆོལ་ཟངས་ཆེན་པོར་འབྲུ་
ལྟར་འཚེད་ཅིང་། ། ལྕགས་སྲེག་གི་ས་གཞི་ལ་གན་རྐྱལ་དུ་བཞག་
ནས་ཐོ་བ་མེ་འབར་བས་བརྡུང་བ་སོགས་ཀྱི་སྡུག་བསྔལ་བསམ་གྱིས་
མི་ཁྱབ་བོ། །
བདུན་པ་ནི། ལྕགས་ཀྱི་རྩེ་གསུམ་མེ་རབ་ཏུ་འབར་བས་་་
– 106 -



འཕོངས་ནས་ཏལ་མར་ཕུག་སྟེ་དབུས་མ་སྤྱི་བོ་དང་གཞན་གཉིས་ཕྲག་
པ་གཡས་གཡོན་དུ་ཐོན་པར་བྱེད་ལ། དེའི་སྟོབས་ཀྱིས་དབང་པོའི་
སྒོ་ཐམས་ཅད་ནས་སྔར་ལས་ལྷག་པའི་མེ་ལྕེ་ལྷབ་ལྷུབ་ཏུ་འབྱུང་བ་
དང་། གཞན་ཡང་ལྕགས་སྲེག་ལེབ་མོས་ལུས་ལ་དཀྲི་ཞིང་། ཐོ་
བས་བརྡུངས་པ་དང་། ལྕགས་ཟངས་ཆེན་པོར་སྔར་ལྟར་འཚེད་པ་
སོགས་ཀྱི་སྡུག་བསྔལ་བསམ་ཡུལ་ལས་འདས་སོ། ། སྔ་མ་ལ་ཚ་བ་
དང་འདི་ལ་རབ་ཚ་ཟེར་བའི་རྒྱུ་མཚན་ནི། དེ་ཉིད་ལས། གང་
ཕྱིར་ རྟག་ ཏུ་ མེའི་ གདུང༌ བ། །་དྲག་ པོ་ སྐྱེ་ བ་ དེ་ ཡི་ ཕྱིར། །
འཇིག་རྟེན་དག་ཏུ་ཚ་བའི་མིང་། ། དོན་དང་མཐུན་པར་གྲགས་
པ་ཡིན། ། མེ་ནི་རབ་ཏུ་དྲག་པོ་ཡིས། །་ དེར་འཁོར་སེམས་
ཅན་རབ་ཚ་བྱེད། ། ཚ་བ་ཕུལ་དུ་བྱུང་བས་ཏེ། ་་དེ་ཕྱིར་རབ་ཏུ་
ཚ་བར་གསུངས། ། ཞེས་སོ། །
བརྒྱད་པ་མནར་མེད་ནི། ཕྱོགས་བཅུ་ན་མེ་ལྕེའི་ཚོགས་་་
དཔག་ཏུ་མེད་བ་བྱུང་སྟེ་ལུས་ལ་འཁྱུད་པས་ལུས་དང་མེ་དབྱེར་མེད་
དུ་འགྱུར་བ་དང་། ལྕགས་ཀྱི་ཐུ་ལུམ་ཟས་སུ་སྟེར་ཞིང་། ཁྲོ་ཆུ་
ཁོལ་མ་སྐོམ་དུ་ལྟུད་པ་སོགས་ཀྱི་སྡུག་བསྔལ་བསམ་གྱིས་མི་ཁྱབ་སྟེ།
རབ་ཚ་ཡན་གྱི་སྡུག་བསྔལ་མཐའ་དག་ཕྱོགས་གཅིག་ཏུ་བསྡུས་ཀྱང་
འདི་ལ་ཆར་མི་ཕོད་པར་གསུངས་སོ། ། དེ་ལྟ་བུའི་སྡུག་བསྔལ་
- 107 --



གྱིས་མནར་བ་ལས་བདེ་བའི་གོ་སྐབས་ཅུང་ཟད་ཀྱང་མེད་པས་ན།
མནར་མེད་དེ། དེ་ཉིད་ལས། ་ མེ་དྲག་དེར་ནི་ལུས་ཅན་གྱི། །
རུས་བ་རྣམས་ཀྱང་ལྷག་པར་འགྱུར། ། དེ་ཕྱིར་བདེ་བའི་སྐབས་
མེད་པས། ། དེས་ན་མནར་མེད་ཡིན་པར་བཤད། ། ཅེས་་་་
སོ། ། ཇི་སྐད་བཤད་པའི་ཚ་དམྱལ་གྱི་སྡུག་བསྔལ་དེ་དག་ནི་་་
མཚོན་པ་ཙམ་ཞིག་སྟེ། རྒྱས་པར་དྲན་པ་ཉེར་བཞག་དང་ལམ་རིམ་
ཆེ་ཆུང་སོགས་སུ་འོ། ། །
གཉིས་པ་ཉེ་འཁོར་བ་ནི་ཚ་དམྱལ་དག་གི་ཉེ་འཁོར་དུ་ཡོད་པ་
སྟེ། དེ་དག་གི་ཕྱི་རོལ་དུ་ལྕགས་རིས་ལྟར་བསྐོར་ནས་ཡོད་པས།
ཕྱོགས་ཀྱི་ཆ་ནས་ཕྱེ་ན་ཕྱོགས་རེ་རེར་བཞི་བཞི་སྟེ་བཅུ་དྲུག་ཏུ་འོང་
བར་གསུངས་སོ། ། །
ངོ་བོའི་ཆ་ནས་ཕྱེ་ན་བཞི་ཡོད་པ་ལས། དང་པོ་མེ་མུར་གྱི་
འོབས་ནི། ཚ་དམྱལ་དུ་གནས་པའི་ལས་རྫོགས་ནས་འབྲོས་འདོད་
ཀྱི་བསམ་པས་དེར་སོང་བ་ན་བུས་མོ་མན་ཆད་མེ་འོབས་སུ་ནུབ་ནས་
འཚིག་ཅིང་བཏེག་པ་ན་སླར་སོས་ཏེ་དེ་ལྟ་བུའི་སྡུག་བསྔལ་ལོ་གྲངས་
འབུམ་ཕྲག་མང་པོར་མྱོང་ངོ༌། ། གཉིས་པ་རོ་མྱགས་ཀྱི་འདམ་ནི།
ཤིན་ཏུ་དྲི་ང་བའི་འདམ་རྫབ་ཀྱི་གནས་ཏེ། ནམ་ཞིག་མེ་མུར་ལས་
ཐར་ཏེ་དེར་སླེབ་པ་ན་སྐེ་མན་ཆད་འདམ་དུ་བྱིང་ཞིང༌། དེ་ན་
– 108 -



གནས་པའི་འབུ་མཆུ་རྣོན་བྱ་བས་ཤ་རུ་ས་མཐའ་དག་ཐལ་བྱུང་དུ་
ཕུག་སྟེ་ཟ་བའི་སྡུག་བསྔལ་ཚད་མེད་པ་ལོ་མང་པོའི་བར་དུ་མྱོང་་
ངོ༌། ། གསུམ་པ་སྤུ་གྲིས་གཏམས་པའི་ཐང་ལ་ནང་གསེས་ཀྱིས་
གསུམ་ ཡོད་ པ་ ལས། ་ ་ དང༌ པོ་ ནི་ མཚོན་ ཆས་ གཏམས་ པ་ སྟེ།
དེའང་རོ་མྱགས་ལས་ཐར་ཏེ་གང་དུ་དགའ་ཚལ་ཡིད་དུ་འོང་བ་ཞིག་
མཐོང་ནས་དེར་སོང་བ་ན་མཚོན་ཆས་ལུས་ཕུག་པ་དང་། བཅད་
ཅིང་དྲས་པ་སོགས་ཀྱི་སྡུག་བསྔལ་ཡུན་རིང་པོར་མྱོང་ངོ༌། །
གཉིས་པ་ནི་རལ་གྲི་ལོ་མའི་ནགས་ཚལ་ཏེ་སྔ་མ་ལས་ཐར་ནས་
དེར་ཕྱིན་པ་ན་ཤིང་ལས་རལ་གྲིའི་ལོ་མ་མང་པོ་ ལྷུངས་ཏེ་ལུས་ལ་
བསྣུན་ པ་ སོགས་ ཀྱི་ སྡུག་ བསྔལ་ དཔག་ ཏུ་ མེད་ པ་ མྱོང་ ངོ༌། །
གསུམ་པ་ནི་ཤལ་མ་ལིའི་སྡོང་པོ་ཞེས་ལྕགས་ཀྱི་ཚེར་མས་ཁེངས་པའི་
ཤིང་སྡོང་ཆེན་པོ་ཞིག་ཡོད་དེ། སྔ་མ་ལས་ཐར་ཏེ་དེར་ཆས་པ་ན་
གཉེན་དང་ཉེ་དུ་ལ་སོགས་པས་རྩེ་ནས་འབོད་པར་ཐོས་ཏེ་ཡར་་་་
འཛེགས་ཤིང༌། དེར་འཛེགས་པ་ན་ཚེར་མའི་སོ་མཐའ་དག་འོག་ཏུ་
བསྟན་ཏེ་ལུས་གཤེགས་ཅིང་། རྩེར་སླེབ་པ་ན་ཉི་དུ་སོགས་མེད་
པར་བྱ་ལྕགས་ཀྱི་མཆུ་ཅན་དག་གིས་ཀླད་པ་གཏོར་ཞིང་འཐུང་བ་
དང༌། མིག་འབྲུ་ཕྱུངས་ཤིང་ཟ་བ་སོགས་བྱེད་ལ། ཡང་ཉི་དུ་
སོགས་ ཀྱིས་ གཤམ་ནས་འབོད་བར་ མཐོང་ སྟེ་ མར་ འབབས་ ཤིང་།
- 109 -



དེར་བབ་པ་ན་ཚེར་མའི་སོ་མཐའ་དག་གྱེན་དུ་བསྟན་ཏེ་ལུས་ཕུག་
ཅིང་། རྩ་བར་སླེབ་པ་ན་ཉི་ དུ་ སོགས་མེད་པར་ཁྱི་དང་གཅན་་་་
གཟན་གཏུམ་པོ་སོགས་ཀྱིས་ལུས་ལ་ཧབ་ཐོབ་ཏུ་ཟ་བ་སོགས་ཀྱི་སྡུག་
བསྔལ་ཡ་ང་བ་དུ་མ་ཞིག་མྱོང་བའོ། ། བཞི་པ་ཆུ་ཀླུང་རབ་མེད་ནི།
སྤུ་གྲིའི་ཐང་ལས་བརྒལ་ཏེ་དེར་སོང་བ་ན་འགྱུར་བྱེད་ཀྱི་ཆུ་ཁོལ་མའི་
ནང་དུ་ལྷུངས་ནས་སྡུག་བསྔལ་མི་བཟད་པ་མྱོང་བ་སྟེ་ཕྱོགས་ཙམ་
མོ། ། །
གསུམ་པ་གྲང་བའི་དམྱལ་བ་ལའང་སྤྱི་བྱེ་གཉིས་ལས། དང་
པོ་ནི། ལོགས་ཐམས་ཅད་གངས་རི། ཕྱོགས་ཐམས་ ཅད་མུན་
ནག ། ལུས་ཐམས་ཅད་གཅེར་བུ། དུས་ཐམས་ཅད་དུ་ཁ་
ཆར་བུ་ཡུག་འཚུབ་པ། གཞི་ཐམས་ཅད་ལ་འཁྱག་པས་ཐེབས་པ་
སོགས་ཀྱི་སྡུག་བསྔལ་བསམ་གྱིས་མི་ཁྱབ་བོ། །
གཉིས་པ་ལ། ཆུ་བུར་ཅན། ཆུ་བུར་རྡོལ་བ། ཨ་ཆུ་ཟེར་
བ། ཀྱི་ཧུད་ཟེར་བ། སོ་ཐམ་པ། ཨུཏྤལ་ལྟར་གས་པ། པདྨ་
ལྟར་གས་པ། པདྨ་ལྟར་གས་པ་ཆེན་པོ་སྟེ་བརྒྱད་ལས། དང་པོ་ནི།
ཤིན་ཏུ་གྲང་བས་ལུས་ལ་ཆུ་བུར་བྱུང་བའོ། ། གཉིས་པ་ནི། དེ་
ལས་ཀྱང་གྲང་བས་ཆུ་བུར་རྡོལ་བའོ། གསུམ་པ་ནི། ཨ་ཆུ་ཟེར་
ཞིང་སྨྲེ་ངག་འདོན་པའོ། ། བཞི་པ་ནི། ཨ་ཆུ་ཙམ་ཡང་ཟེར་མི་
– 110 -



ཐུབ་པར་ཀྱི་ཧུད་ཟེར་བའོ། ། ལྔ་པ་ནི། ཀྱི་ཧུད་ཙམ་ཡང་ཟེར་
མི་ཐུབ་པར་སོ་ཐིམ་པའོ། ། དྲུག་པ་ནི།། ལུས་ཨུཏྤལ་ལྟར་སྔོན་
པོར་སོང་སྟེ་ཁ་ལྔའམ་དྲུག་ཏུ་གས་པའོ། ། ་ བདུན་པ་ནི། ། སྔོན་
པོ་ལས་འདས་ཏེ་དམར་པོར་སོང་ཞིང་། ཁ་བཅུའམ་དེ་ལས་མིང་
བར་གས་པའོ། ། བརྒྱད་པ་ནི། སྔ་མ་ལས་ཀྱང་གྲང་བའི་སྟོབས་
ཀྱིས་ཁ་བརྒྱའམ་དེ་ལས་མང་བར་གས་པའོ། ། བཞི་པ་ཉི་ཚེ་པའི་
དམྱལ་བ་ནི། ། རྒྱ་མཚོའི་འགྲམ་དང་མི་ཡུལ་སོགས་སུ་ཡོད་པ་སྟེ།
གཞན་དུ་ཤེས་པར་བྱའོ། །། གཉིས་པ་ཡི་དྭགས་ཀྱི་སྡུག་བསྔལ་
བསམ་པ་ལའང་སྤྱི་བྱེ་གཉིས་ལས། དང་པོ་ནི། སྤྱི་ཁྱབ་ཏུ་ཡི་
དྭགས་ཐམས་ཅད་ལུས་རིད་པ། མདོག་ངན་པོ། ཡན་ལག་དང་
ཉིང་ལག་ཕྲ་བ། མགོ་དང་ལྟོ་བ་ཆེ་བ། ཁ་དང་མཆུ་བསྐུམས་པ།
གདོང་བ་སྒྲས་ཁེབས་པ། ཟ་འདོད་ཆེ་ལ་ཟས་སྐོམ་གྱིས་ཕོངས་པ།
ལོ་གྲངས་བརྒྱ་ཕྲག་མང་པོར་བཟའ་བཏུང་ཁམ་གཅིག་ཀྱང་མི་རྙེད་པ།
དབྱར་དུས་སུ་ཟླ་བས་ཀྱང་འཚིག་ལ། དགུན་དུས་སུ་ཉི་མས་ཀྱང་
གྲང་བ་སོགས་ཀྱི་སྡུག་བསྔལ་ཆེས་མང་ངོ༌། །
གཉིས་པ་སོ་སོའི་སྡུག་བསྔལ་ལ། ཟས་སྐོམ་ལ་ཕྱིའི་སྒྲིབ་པ་
ཅན། ཟས་སྐོམ་ལ་ནང་གི་སྒྲིབ་པ་ཅན། ཟས་སྐོམ་ཉིད་ལ་སྒྲིབ་པ་
ཅན་ཏེ་གསུམ་མོ། ། དང་པོ་ནི། རེས་འགར་རྒྱང་ནས་ཆུ་ཀླུང་
– 111 ཡ



སོགས་མཐོང་སྟེ་དེར་ཕྱིན་པ་ན་ཅི་ཡང་མི་སྣང་བར་གྱུར་པ་དང༌།
རེས་འགར་སྣང་ཡང་སྐྱེས་བུ་མཚོན་ཆ་ཐོགས་པས་བཀག་སྟེ་ལོངས་
སྤྱོད་དུ་མི་འཇུག་པ་དང་། རེས་འགར་བཀག་མཁན་མེད་ཀྱང་རྣག་
ཁྲག་སོགས་སུ་མཐོང་སྟེ་ལོངས་སྤྱོད་དུ་མེད་པས་ སོགས་མདོར་ན་
བཟའ་ བཏུང་ ལ་ ལོངས་ སྤྱོད་ པའི་ གོ་ སྐབས་ དང༌ བྲལ་ བའོ། །
གཉིས་པ་ནི། ལྟོ་བ་རི་རྒྱུད་ཙམ་དུ་ཆེ་ཞིང་། ཁ་ཁབ་མིག་ཙམ་དུ་
དོག་ལ། མགྲིན་པ་རྟ་རྔ་ཙམ་དུ་ཕྲ་བས། བརྒྱ་ལ་ཟས་སྐོམ་རྙེད་
ཀྱང་ཁར་མི་ཚུད་ཅིང༌། ཚུད་ཀྱང་མིད་པར་མི་ཐར་ལ། ཐར་ཀྱང་
ལྟོ་ བ་མི་ཁེངས་པས། བཀྲེས་སྐོམ་ལས་ སངས་པའི་སྐབས་མེད་་་་
པའོ། ། གསུམ་པ་ནི། ཟས་སྐོམ་གྱི་རིགས་གང་ལ་སྤྱད་ཀྱང་དེ་
ལས་མེ་འབར་ཏེ་ཁོག་པའི་ནང་ཐམས་ཅད་ཆེར་འཚིག་པའི་སྡུག་
བསྔལ་མྱོང་བའོ། ། གསུམ་པ་དུད་འགྲོའི་སྡུག་བསྔལ་བསམ་པ་ལ།
གླེན་ཞིང་རྨོངས་པའི་སྡུག་བསྔལ། བཀྲེས་ཤིང་སྐོམ་པའི་སྡུག་་་་
བསྔལ། བཀོལ་ཞིང་སྤྱད་པའི་སྡུག་བསྔལ། འཇིགས་ཤིང་སྐྲག་
པའི་སྡུག་བསྔལ། གཅིག་ལ་གཅིག་ཟའི་སྡུག་བསྔལ། མགོན་་་་
དང་སྐྱབས་མེད་པའི་སྡུག་བསྔལ་ཏེ་དྲུག་གོ །
དང་པོ་ནི། ཕུགས་ཀྱི་དོན་ལ་དཔྱོད་པར་ལྟ་ཞོག་གི་ཕྲལ་གྱི་
ཕན་གནོད་ཙམ་ཡང་དཔྱོད་མི་ཤེས་པས། ཕྱེ་ལེབ་མར་མེ་ལ་ལྕེབས་
]
ཟཡབ་ 112 -



པ་དང༌། སྤྲང་བུ་བཟའ་བཏུང་དུ་འཆོངས་པ་སོགས་ཀྱིས་མཚོན་
ཆེས་གླེན་ཞིང་གཏི་མུག་པའི་སྡུག་བསྔལ་བསམ་གྱིས་མི་ཁྱབ་པ་ཞིག་
ཡོད་དོ། །་་་་་་་་་་
གཉིས་པ་ནི། ཁྱི་ལ་སོགས་པ་འགའ་ཞིག་བཟའ་བཏུང་ཇི་
ལྟར་བཙལ་ཀྱང་མ་རྙེད་ནས་ཞག་དུ་མེར་ལྟོགས་པར་ལས་པ་དང་།
མཐར་བཀྲེས་པས་མི་བཟོད་ནས་རྟའི་བངས་དང་ཤིང་གི་ལོ་མ་སོགས་
ལའང་ཟ་བར་མཐོང་སྟེ། དེ་ལྟ་བུའི་སྡུག་བསྔལ་ཡ་ང་བ་རྣམས་
སོ། །
གསུམ་པ་ནི། མི་ཐེག་པའི་ཁུར་ཆེན་པོ་བཀལ་ནས་ལྕག་གིས་
བྲབ་པ་དང་། ཤ་དང་ལྤགས་པའི་ཆེད་དུ་སྲོག་དང་ཕྲལ་བ་སོགས་
ཀྱི་སྡུག་བསྔལ་སྐྱི་གཡའ་བ་དེ་རྣམས་སོ། ། ་་་་་
བཞི་པ་ནི། ཆེ་བས་ཆུང་བ་གསོན་པོར་ཁྱུར་མིད་གཏོང་བ་
དང་། ཆུང་བས་ཆེ་བར་གུད་ནས་ཁྲག་ཏུ་འཇིབ་པ་སོགས་ཀྱི་སྡུག་
བསྔལ་རང་རེས་མངོན་སུམ་དུ་མཐོང་བཞིན་པ་དེ་དག་གོ །
ལྔ་པ་ནི། ནགས་ན་གནས་པའི་རི་དྭགས་ལྟ་བུ་ལ་མཚོན་ན།
གཅན་གཟན་དང་རྔོན་པ་ལ་སོགས་པས་བསད་ཀྱིས་དོགས་ཏེ་་་་
འཇིགས་ཡེ་རེར་གནས་པ་ལས་བག་ཕེབས་ པའི་སྐབས་མེད་པ་ལྟ་
བུའོ། །
– 113 -



དྲུག་ པ་ ནི། ཤྭ་ བ་ ཁྱིས་ འདེད་ པ་ ལྟ་ བུ་ ལ་ མཚོན་ ན།
འཇིགས་ཤིང་སྐྲག་པས་ཇི་ལྟར་འབྲོས་ཀྱང་མགོན་དང་གྲོགས་བྱེད་པ་
སུ་ཡང་མེད་པས་མཐར་དེའི་ཁར་འགྲོ་བ་དང་། དེ་བཞིན་དུ་ན་ ་
ཡང་སྨན་བྱིན་མི་དང༌། བཀྲེས་ཀྱང་ལྟོ་ སྟེར་མི་མེད་པ་སོགས་་་་
མགོན་སྐྱབས་དཔུང་གཉེན་དང་བྲལ་བའི་སྡུག་བསྔལ་ཏེ། སྲང་
བར་གྱི་ཁྱི་ལྟ་བུ་ལ་བལྟས་ནའང་ཤེས་ནུས་སོ། ། ངན་སོང་གི་སྡུག་
བསྔལ་རྒྱས་པར་ནི་མདོ་དྲན་པ་ཉེར་བཞག་སོགས་བལྟས་ནས་ཤེས་
དགོས་སོ། །
་ གཉིས་པ་འཇིག་རྟེན་ཕྱི་མར་ བདེ་ བའི་ ཐབས་ བསྟེན་པ་ནི།
དེ་ལྟར་ཤི་ནས་ངན་སོང་སུ་འགྲོ་བར་ནི་ཐག་ཆོད་ལ། སོང་ན་དེ་ལྟ་
བུའི་ སྡུག་ བསྔལ་ རྣམས་ བཟོད་ པར་ནུས་ མི་ནུས་ ཇི་ ལྟར་ སྙམ་ ན།
བཟོད་ཐབས་གཏན་ནས་མེད་པ་སྟེ། དེའི་རྒྱུ་མཚན་ཡང་། ད་ལྟ་
མི་ཡུལ་ན་ཡོད་པའི་ཚ་གྲང་གི་སྡུག་བསྔལ་ཕྲ་མོ་འདི་ཙམ་ཡང་བཟོད་
མི་ནུས་ན། ཇི་སྐད་བཤད་པའི་ཚ་གྲང་གི་དམྱལ་བའི་སྡུག་བསྔལ་
དེ་ལྟ་བུ་ག་ལ་བཟོད། དེ་བཞིན་དུ་ཞག་ཁ་ཡར་ལྟོ་མེད་པར་ཡང་
འདུག་མི་ཚུགས་ན། ཡི་ དྭགས་ཀྱི་སྡུག་བསྔལ་ཇི་ལྟར་བཟོད་དེ་
བཟོད་གླགས་དང་བྲལ་ཞིང་། ཁུར་ལྗིད་པོ་བཀུར་ནས་རྒྱང་གྲགས་
ཙམ་དུ་སོང་བ་དང༌ ཤ་ནས་སེན་མོ་ཙམ་གཅོད་པ་སོགས་ཀྱི་སྡུག་་
-- 114 -



བསྔལ་ཡང་མི་བཟོད་ན་བཤད་མ་ཐག་པའི་དུད་འགྲོའི་སྡུག་བསྔལ་དེ་
ལྟ་བུ་ག་ལ་བཟོད་དེ་བཟོད་ཐབས་གཏན་ནས་མེད་པས། དེས་ན་
ཤི་ནས་ངན་སོང་དུ་མི་ལྷུང་བའི་ཐབས་ཤིག་ཅི་ནས་ཀྱང་བྱ་དགོས་ལ།
དེ་ནི་དཀོན་མཆོག་ལ་སྐྱབས་སུ་བཅོལ་བ་དང༌། ལས་འབྲས་ལ་
ཚུལ་བཞིན་སློབ་པ་ལས་བྱར་མེད་པས། དེས་ན་འདི་ལ་གཉིས།
བསྟན་པ་ལ་འཇུག་པའི་སྒོ་དམ་བ་སྐྱབས་འགྲོ་སྦྱོང་བ་དང་། བདེ་
ལེགས་ཐམས་ཅད་ཀྱི་རྩ་བ་ལས་འབྲས་ལ་ཡིད་ཆེས་ཀྱི་དད་པ་བསྐྱེད་
པའོ། །
དང་པོ་ལ། སྐྱབས་འགྲོ་གལ་ཆེ་བའི་རྒྱུ་མཚན་དང་། གལ་
ཅན་གྱི་སྐྱབས་འགྲོ་ཉམས་སུ་ལེན་པའི་ཚུལ་གཉིས་ལས། དང་པོ་ནི།
སྐྱབས་འགྲོ་རྣམ་དག་ཅིག་མེད་ན་གཞན་གང་གིས་ཀྱང་སངས་རྒྱས་
པར་མི་ཚུད་ལ། དེ་བཞིན་དུ་སྡོམ་པ་གསུམ་པོ་གང་ཡང་མི་སྐྱེ་བས།
སྐྱབས་སུ་འགྲོ་བ་ནི་ཆོས་འདིར་བར་འཇུག་པའི་སྒོ་དང་ སྡོམ་པ་་་
ཐམས་ཅད་ཀྱི་རྟེན་ལྟ་བུར་བསྔགས་སོ། ། ་ གཞན་ཡང་ཆོས་དང་
མཐུན་པའི་ཡོན་ཏན་སྐྱེ་དང་མི་སྐྱེ་ནི་དཀོན་མཆོག་གི་བྱིན་རླབས་
འཇུག་དང་མི་འཇུག་ལ་རག་ལས་ ཤིང་། དེ་ནི་སྐྱབས་འགྲོ་ཡོད་
མེད་ལ་རག་ལས་པས། སྐྱབས་སུ་འགྲོ་བ་ལས་དོན་ཆེ་བ་དང་ཁྱད་
པར་དུ་འཕགས་པ་གང་ཡང་མེད་པར་གསུངས་ཏེ། མདོ་རྒྱུན་ལས།
- 115 -



སྐྱབས་སུ་འགྲོ་བ་འདིར་སོང་དོན་ཆེན་ཏེ། དེས་ནི་དཔག་མེད་ཡོན་
ཏན་ཚོགས་ རྣམས་གྲུབ། ། ཞེས་དང་། མེ་ཏོག་གི་མདོ་ལས།
སངས་རྒྱས་བཅོམ་ལྡན་འདས་རྣམས་ལ་དད་པར་བྱེད་པ་ནི་དོན་ཆེན་
པོ་དང་ལྡན་པར་འགྱུར་རོ། ། སེམས་དད་པ་གཅིག་གིས་གང་
འདོད་པ་དེ་ཐོབ་པར་འགྱུར་ཏེ། ཞེས་དང་། གང་དག་སེམས་
དད་པ་གཅིག་གིས་ཐལ་མོ་སྦྱར་ཏེ་སངས་རྒྱས་ལ་ཕྱག་འཚལ་ལོ་ཞེས་
ཚིག་ཏུ་སྨྲས་ནས་བྱམས་པ་ལ་གནས་པར་བྱེད་པ་དེ་དག་ནི་བླ་ན་མེད་
པ་ཡང་དག་པར་རྫོགས་པའི་བྱང་ཆུབ་ལས་ཕྱིར་མི་ལྡོག་པར་འགྱུར་
རོ། ། ཞེས་དང༌། དཀོན་མཆོག་སྤྲིན་ལས། རིགས་ཀྱི་བུ་དག་
གང་དེ་ལྟ་བུར་ཀུན་ནས་ཉོན་མོངས་པར་གྱུར་པའི་འཇིག་རྟེན་གྱི་
ཁམས་ན་དགེ་བའི་སེམས་གཅིག་ཙམ་སྐྱེ་བའི་སེམས་ཅན་དེ་དག་ཀྱང་
དཀའ་བ་བྱེད་པ་ཡིན་ནོ། ། དེའི་ཅིའི་ཕྱིར་ཞེ་ན། གང་ཡོངས་
སུ་དག་པའི་འཇིག་རྟེན་གྱི་ཁམས་ན་སེམས་ཅན་ཡོངས་སུ་དག་པ་
ཡོད་པ་ལྟ་ཅི་མཚར་ཏེ། གང་དག་དེ་ལྟར་ཀུན་ནས་ཉོན་མོངས་
པར་གྱུར་པའི་འཇིག་རྟེན་གྱི་ཁམས་དེ་ན་སེ་གོལ་གཏོག་པའི་སྲིད་
དུའང་དད་པ་རྙེད་པ་དང༌། སེ་གོལ་གཏོག་པའི་སྲིད་དུའང་སངས་
རྒྱས་ལ་སྐྱབས་སུ་འགྲོ་བ་དང་། ཆོས་ལ་སྐྱབས་ སུ་འགྲོ་བ་དང་།
དགེ་འདུན་ལ་སྐྱབས་སུ་འགྲོ་བ་ནི་ཆེས་ངོ་མཚར་ཏོ། ། ཞེས་ཏེ།
- 116 -



ཀུན་ནས་ཉོན་མོངས་པའི་འཇིག་རྟེན་གྱི་ཁམས་ནི་མི་མཇེད་འཇིག་
རྟེན་གྱི་ཁམས་འདི་ཉིད་དོ། ། དེ་ལྟར་ན་དག་ཞིང་དུ་སངས་རྒྱས་
བྱང་སེམས་མང་པོ་བཞུགས་པ་ལས་ཀྱང་ཡུལ་དུས་ངན་པ་འདི་ལྟ་
བུར་སེ་གོལ་གཏོག་པའི་སྲིད་ཙམ་དུ་སྐྱབས་འགྲོ་བྱེད་པ་ཞིག་བྱུང་ན་
དེ་ངོ་མཚར་ཆེ་བར་བཞེད་པ་ཡིན་ནོ། ། གཞན་ཡང་སངས་རྒྱས་
ལ་སྐྱབས་སུ་འགྲོ་བའི་དགེ་རྩ་ནི་མི་མཐུན་ཕྱོགས་གང་གིས་ཀྱང་་་་
འཇོམས་མི་ནུས་པ་རྡོ་རྗེ་རིན་པོ་ཆེའི་དཔེ་དང་སྦྱར་ནས་གསུངས་ཏེ།
ཐ་ན་བཞད་གད་ཀྱི་བསམ་པས་ སངས་རྒྱས་ལ་སྐྱབས་སུ་མཆིའོ། །
ཞེས་ཚིག་ཏུ་བརྗོད་ནའང་དེའི་འབྲས་བུ་སངས་རྒྱས་མ་ཐོབ་བར་དུ་
མི་འཛད་ཅེས་མདོ་མང་པོ་ནས་གསུངས་སོ། ། ལས་དང་པོ་པ་
རྣམས་ལ་ནི་རེ་ཞིག་བསྐྱེད་རྫོགས་སོགས་ལས་ཀྱང་སྐྱབས་སུ་འགྲོ་བ་
ཉིད་གལ་ཆེ་བར་བཞེད་དེ། དགེ་བཤེས་སྤྱན་སྔས། ང་དམ་པ་དེ་
རྣམས་ཀྱིས་བྱིན་གྱིས་བརླབས་པས་ཏིང་ངེ་འཛིན་མང་པོ་ལའང་ཞག་
མང་པོ་གནས་སུ་བཏུབ། བསྐྱེད་རྫོགས་ལ་སོགས་པའི་ཏིང་ངེ་་་
འཛིན་བཟང་བོ་ཡང་སྐྱེ་བར་འདུག་སྟེ། དེ་ཀུན་བཞག་ཅིང་སྐྱབས་
འགྲོ་ཉི་ཚེར་བྱས་ན། ཁྱེད་བློ་གཏད་པ་ཁ་ཡར་ལ་སྙིང་ཚིག་བཟླས་
པ་ཡིན་གསུང་བ་དང༌། དགེ་བཤེས་སྣེའུ་ཟུར་པས་ཀྱང༌། བསྐྱེད་
རྫོགས་ཀྱི་རྟོགས་པ་སྤྲུག་སྤྲིག་སྐྱེ་ཡིན་འདུག་སྟེ། དེ་ལས་ཀྱང་སྐྱབས་
- 117 -



འགྲོ་ཁོ་ན་བྱེད་གསུང་བ་སོགས་ཇོ་བོ་བཀའ་གདམས་པ་རྣམས་སྔགས་
ལ་སོགས་པ་ཟབ་ཟབ་པོ་དང་མཚར་མཚར་པོ་ལ་འགྲམ་ཆུ་མི་ལྡང་
བར་སྐྱབས་འགྲོ་ཁོ་ན་ལ་ཐུགས་དམ་གྱི་མཐིལ་དུ་མཛད་པའི་སྟོབས་
ཀྱིས་མི་མི་མིན་གྱི་གནོད་པ་ཉུང་ཞིང་། ཐུགས་ཀྱི་བཞེད་པ་མཐའ་
དག་འབད་མེད་ལྷུན་གྱིས་གྲུབ་པ་དང་། ཆོས་ལུགས་རིས་མེད་ཀྱིས་
གཙུག་ཏུ་འཁུར་བ་སོགས་ཀུན་གྱི་ནང་ནས་ཁྱད་དུ་འཕགས་པ་དེ་
བྱུང་ངོ༌། ། དགེ་བཤེས་སྟོན་པའི་ཞལ་ནས་ཀྱང་། ང་ནི་སྐྱབས་
འགྲོ་མེད་པའི་སྡེ་སྣོད་གསུམ་པ་བ་གཅིག་ལས། སྐྱབས་འགྲོ་སྐྱེས་ལ་
མ་ཉམས་པའི་བླུན་པོ་རང་འགའ་བ་གཅིག་ལ་འདམ་གསུང་བ་དང༌།
བཀའ་གདམས་གཅེས་བཏུས་ཀྱང་། དགེ་བཤེས་ཁམ་ལུང་པ་ཕྱིར་
མི་ལྡོག་པའི་སེམས་དཔའ་ཆེན་པོ་ལགས་ཏེ། དུས་རྟག་ཏུ་སྐྱབས་
འགྲོ་ཉི་ཚེ་མཛད་པ་ཡིན། སྐྱབས་སུ་འགྲོ་བ་འདི་བྱུང་ན་དེས་ཆོག
དེ་ལ་བརྟེན་ནས་ཆོས་ཐམས་ཅད་ཀྱང་འོང་གསུང་བ་དང༌། ཁམ་
ལུང་པ་ཉིད་ཀྱི་ཞལ་ནས་ཀྱང༌། སྐྱབས་འགྲོ་ཉི་ཚེ་བྱེད་པ་ནི་སྒྲུབ་པ་
ཆེན་པོ་ལ་ཞུགས་པ་ཡིན་བྱ་བ་སོགས་སྐྱབས་འགྲོ་ལ་དཔེ་མེད་པའི་
བསྔགས་ བརྗོད་ མཛད་ གདའ་ ཞིང་། སྤྱན་ སྔའི་ ཞལ་ ནས་ ཀྱང༌།
འཆི་ཁ་མའི་གདམས་ངག་གདམས་ངག་ཟེར་ཏེ། འཆི་ཁ་མའི་་
གདམས་ངག་ཅིག་ལ་སྐྱབས་འགྲོ་ལས་ཆེ་བ་མེད། དཀོན་མཆོག་
= 118 -



གསུམ་ལ་བློ་སྙིང་བཀལ་ནས་སྐྱབས་འགྲོ་བྱེད་འཕྲོ་ན་རེར་ཤི་བ་ཡིན་
ན། བརྒྱ་ཐམ་པས་མདུན་ནས་འཐེན། བརྒྱ་ཐམ་པས་རྒྱབ་ནས་
འཕུལ་ཡང་ངན་སོང་དུ་མི་འགྲོ་གསུང་བ་སོགས་མཐའ་ཡས་སོ། །།
དེ་བས་ན་དགེ་བཤེས་སྟོད་ལུང་པས། སྐྱབས་སུ་འགྲོ་བ་ལ་བློ་སྦྱོང་
བ་འདི་གལ་ཆེ། – གལ་ཆེ་བའི་རྒྱུ་མཚན་ཡང་། དུས་གསུམ་གྱི་
སངས་རྒྱས་ཐམས་ཅད་སྐྱབས་འགྲོ་ལ་བརྟེན་ནས་སངས་རྒྱས་པ་དང༌
རྒྱ་བར་འགྱུར་བ་ཤ་སྟག་ཡིན་གསུང་བ་ལྟར། སྐྱབས་འགྲོ་ལས་གལ་
ཆེ་བ་གང་ཡང་མེད་དོ། །་
གཉིས་པ་གལ་ཅན་གྱི་སྐྱབས་འགྲོ་ཉམས་སུ་ལེན་པའི་ཚུལ་ལ་
དྲུག གང་ལས་སྐྱབས་སུ་འགྲོ་བའི་རྒྱུ། གང་ལ་སྐྱབས་སུ་འགྲོ་
བའི་ཡུལ། ཇི་ལྟར་སྐྱབས་སུ་སོང་བའི་ཚུལ། དེ་ལྟར་སྐྱབས་སུ་
སོང་ བའི་ ངོ༌ བོ། སོང་ ནས་ འཇུག་ ལྡོག་ བྱེད་ པའི་ བསླབ་ བྱ།
གསུམ་ལ་སྐྱབས་སུ་འགྲོ་བའི་ཕན་ཡོན་ནོ། ། དང་པོ་ནི། སྐྱབས་
འགྲོའི་རྒྱུ་ལ་མང་དུ་ཡོད་མོད་ཀྱང་ཆུང་ངུའི་སྐབས་འདིར་ནི་རང་
ཉིད་ངན་སོང་གིས་འཇིགས་པ་དང༌། དཀོན་མཆོག་ལ་དེ་ལས་སྐྱོབ་
པའི་ནུས་པ་ཡོད་པར་ཡིད་ཆེས་པ་སྟེ། དེ་གཉིས་གང་རུང་གཅིག་
མེད་ནའང་སྐྱབས་འགྲོ་རྣམ་དག་མི་འབྱུང་ངོ༌། ། དེ་བས་ན་ཚེ་
འདི་ནང་གི་ནད་གདོན་སོགས་ཀྱིས་འཇིགས་ནས་དཀོན་མཆོག་ལ་
- 119 --



སྐྱབས་སུ་འགྲོ་བ་ནི་སྐྱབས་འགྲོ་རྣམ་དག་མིན་མོད་ཀྱང་། ཞིང་གི་
མཐུས་ཕན་ཡོན་དཔག་གིས་མི་ལང་བ་འབྱུང་བ་ནི་གོང་དུ་བཤད་
ཟིན་ ཅིང་། འོག་ ཏུ་ འཆད་ པ་ ལས་ ཀྱང་ ཤེས་ པར་ འགྱུར་རོ། །
དེ་ལྟར་ཆུང་ངུའི་སྐབས་ཀྱི་སྐྱབས་འགྲོའི་རྒྱུ་བཤད་པ་འདིས་འབྲིང་
དང་ཆེན་པོའི་སྐབས་ཀྱི་སྐྱབས་འགྲོའི་རྒྱུ་ཇི་ལྟར་ཡིན་པ་ཡང་ཤེས་
པར་བྱའོ། །
གཉིས་པ་ལ། དངོས་དང་། དེ་སྐྱབས་སུ་འོས་ པའི་ རྒྱུ་་་
མཚན་ནོ། ། དང་པོ་ནི། ཆུང་ངུའི་སྐབས་འདིར་རང་ཉིད་ངན་
སོང་གི་འཇིགས་པ་ལས་ཐར་བའི་སངས་རྒྱས། འཇིགས་པ་དེ་ལས་
སྐྱོབ་པར་བྱེད་པའི་ཆོས། ཆོས་དེ་ཚུལ་བཞིན་སྒྲུབ་པའི་གྲོགས་དགེ་
འདུན་ཏེ། འདི་ལ་བརྟེན་ནས་ཆེ་འབྲིང་གི་སྐྱབས་ཡུལ་གང་ཡིན་པ་
ཡང་ངོས་ཟིན་པར་བྱའོ། ། གཉིས་པ་ནི། སངས་རྒྱས་ཀྱིས་ངན་
སོང་ལས་གྲོལ་བའི་ཐབས་སྟོན། ཆོས་ཀྱི་ངན་སོང་དངོས་སུ་གྲོལ་
བར་བྱེད། དགེ་འདུན་གྱིས་ཆོས་དེ་སྒྲུབ་པའི་གྲོགས་བྱེད་པའི་ཕྱིར་
ན་དཀོན་མཆོག་གསུམ་ནི་ངན་འགྲོའི་འཇིགས་པ་རྣམས་ཀྱི་སྐྱབས་སུ་
འོས་ལ། འཇིག་རྟེན་པའི་ལྷ་ཀླུ་སོགས་ནི་མིན་ཏེ། དེ་དག་གིས་
ངན་ སོང་གི་འཇིགས་པ་མ་སྤངས་པའི་ཕྱིར་རོ། ། དེས་མཚོན་
ནས་ཆེ་འབྲིང་གི་སྐབས་ཀྱི་སྐྱབས་སུ་འོས་མི་འོས་ཀྱི་རྒྱུ་མཚན་ཡང་
- 120 -
་



ཤེས་པར་བྱའོ། ། -
གསུམ་ པ་ ཇི་ ལྟར་ སྐྱབས་ སུ་ སོང་ བའི་ ཚུལ་ ལ། སྤྱི་ དང་།
སྐབས་སྟོབས་ཀྱིས་སྐྱབས་སུ་སོང་ཚུལ་ གཉིས་ལས། དང་པོ་ལ།
ཡོན་ཏན་ཤེས་པའི་སྒོ་ནས་སྐྱབས་སུ་འགྲོ་བ། ཁྱད་པར་ཤེས་པའི་
སྒོ་ནས་སྐྱབས་སུ་འགྲོ་བ། ། ཁས་བླངས་པའི་སྒོ་ནས་སྐྱབས་སུ་འགྲོ་
བ། གཞན་དུ་མི་སྨྲ་བའི་སྒོ་ནས་སྐྱབས་སུ་འགྲོ་བའོ། ། དང་པོ་
ནི། སངས་རྒྱས་ལ་མཚོན་ན། སྐུའི་ཡོན་ཏན་མཚན་དང་དཔེ་
བྱེད། གསུང་གི་ཡོན་ཏན་ཡན་ལག་དྲུག་ཅུ་རྩ་བཞི། ཐུགས་ཀྱི་
ཡོན་ཏན་མཁྱེན་བརྩེ་ནུས་བ་སོགས་ཏེ་དེ་རྣམས་ཤེས་པར་བྱས་ནས་
གུས་པས་སྐྱབས་སུ་འགྲོ་བ་སྟེ། ཆོས་དང་དགེ་འདུན་ལའང་དེས་
མཚོན་ནས་སོ། ། དཔེར་ན་ཕྱོགས་བཅུའི་ནམ་མཁར་མ་འདུས་
པའི་ནམ་མཁའ་མེད་མོད། འོན་ཏེ་ ཕྱོགས་ རེ་རའི་ནམ་མཁའ་་་
ལའང་མུ་དང་མཐའ་མེད་པ་ལྟར། སྐུ་གསུང་ཐུགས་ཀྱི་ཡོན་ཏན་དུ་
མ་འདུས་པའི་སངས་རྒྱས་ཀྱི་ཡོན་ཏན་མེད་མོད། འོན་ཏེ་དེ་རེ་
་རེའི་ཡོན་ཏན་ལའང་ཚད་བཟུང་དུ་མེད་ཅིང་། .ཐ་ན་བ་སྤུའི་བུ་ག་
གཅིག་གི་ཡོན་ཏན་ལའང་ཚད་བཟུང་དུ་མེད་པ་སྟེ། འགྲུབ་བྱེད་ཀྱི་
རྒྱུ་ལ་བསམས་ཀྱང་ཤེས་ནུས་སོ། ། གཞན་ཡང་འཇིག་རྟེན་པའི་
ལྷ་ཀླུ་ཐུ་པོ་ཆེ་རྣམས་ལའང་མངོན་ཤེས་དང་རྫུ་འཕྲུལ་ སོགས་ཀྱིས་
-- 121 -



མཚོན་པའི་ཡོན་ཏན་དཔབ། ཏུ མེད་པ་ཞིག་མངའ་མོད་ཀྱི། འོན་ཏེ་
དེ་ ཐམས་ ཅད་ཕྱོགས་གཅིག་ཏུ་བསྡུས་ཀྱང་འཇིག་རྟེན་ལས་འདས་
པའི་ནང་ནས་ཡོན་ཏན་དམན་ཤོས་རྒྱུན་ཞུགས་ལའང་བཅུ་དྲུག་གི་ཆ་
ཙམ་དུའང་བསྐྲུན་མི་ནུས་ན་དེའི་གོང་མ་རྣམས་ལ་ལྟ་ཅི་སྨོས་པར་
གསུངས་སོ། དཀོན་མཆོག་སྤྱི་དང་ཁྱད་པར་སངས་རྒྱས་ཀྱི་ཡོན་
ཏན་ནི་བསམ་གྱིས་མི་ཁྱབ་པའི་ནང་ནས་ཀྱང་ཆེས་བསམ་གྱིས་མི་
ཁྱབ་པའི་སྤྱོད་ཡུལ་ལོ། ། དེས་ན་གང་ལ་ཡིད་དང་བའི་དད་པ་ནི་
དེའི་ཡོན་ཏན་མཐོང་བ་ལས་ཡིན་པས། དཀོན་མཆོག་གི་ཡོན་ཏན་
བསམ་དགོས་ལ། དེའང་སྒོ་སྣ་ཚོགས་ནས་དང་དུས་རྒྱུན་ལྡན་དུ་
བསམ་དགོས་ཏེ། ལམ་རིམ་ཆེ་བ་ལས། སྒོ་སྣ་ཚོགས་ནས་དྲན་
པར་བྱས་ན་དད་པ་ཡང་སྒོ་དུ་མ་ནས་སྐྱེ་ལ། ཡང་དང་ཡང་དུ་དྲན་
པར་བྱས་ན་ཤུགས་དྲག་ལ་རྒྱུན་རིང་བར་འགྱུར་ཏེ། ཞེས་སོ། །
མདོར་ན་ཐར་པ་དང་ཐམས་ཅད་མཁྱེན་པའི་ལམ་གྱི་རྩ་བ་ཚུགས་པ་
ལ་དཀོན་མཆོག་གི་མཚན་ཐོས་ཙམ་ནས་སྤུ་ཟིང་ཞེས་བྱེད་པའི་དད་
པ་ཤུགས་དྲག་པོ་ཞིག་ངེས་པར་དུ་དགོས་ལ། དེ་འོང་བ་ལ་དཀོན་
མཆོག་གི་ཡོན་ཏན་མཐོང་དགོས་པས། རྒྱལ་བའི་གསུང་རབ་དང་
དགོངས་ འགྲེལ་ གྱི་ བསྟན་ བཅོས་ རྣམས་ བལྟས་ཏེ་ ཤེས་ པར་ བྱའི།
འདིར་ནི་ཚིག་མངས་ཀྱིས་དོགས་ནས་མ་བྲིས་སོ། །
ཁ 122 ཁ་



གཉིས་ པ་ ཁྱད་ པར་ ཤེས་ པའི་ སྒོ་ནས་སྐྱབས་ སུ་ འགྲོ་ བ་ནི།
དཀོན་ མཆོག་ གསུམ་ ནང༌ ཕན་ ཚུན་ གྱི་ ཁྱད་ པར་ ཤེས་ ནས་ ཏེ།
དེའང་བསྡུ་བ་ ནས་ ཁྱད་ པར་ མི་འདྲ་བ་དྲུག་ ཏུ་ གསུངབ་ བ་ལས།
དང་པོ་མཚན་ཉིད་ལས་གྱུར་བའི་ཁྱད་པར་ནི། སངས་རྒྱས་ནི་
མངོན་པར་བྱང་ཆུབ་པའི་མཚན་ཉིད། ཆོས་ནི་དེ་ལས་བྱུང་བའམ་
དེས་གསུངས་པའི་འབྲས་བུའི་མཚན་ཉིད། དགེ་འདུན་ནི་ཆོས་དེ་
ཡང་དག་པར་བསྒྲུབ་པའི་མཚན་ཉིད་ཅན་ནོ། །
གཉིས་པ་འཕྲིན་ལས་ཀྱི་ཁྱད་པར་ནི། སངས་རྒྱས་ཀྱིས་ལུང་
འབོགས། ཆོས་ཀྱི་ཉོན་མོངས་པ་སྤོང་། དགེ་འདུན་གྱིས་ཆོས་ལ་ ་
མངོན་པར་སྤྲོ་བར་བྱེད་པ་སྟེ། འཕྲིན་ལས་མི་འདྲ་བ་གསུམ་མོ། །
གསུམ་པ་མོས་པའི་ཁྱད་པར་ནི། སངས་རྒྱས་བསྙེན་བཀུར་
བའི་ཡུལ་དུ་དང་། ཆོས་མངོན་དུ་བྱ་བའི་ཡུལ་དུ་དང༌། དགེ་
འདུན་ཆོས་སྒྲུབ་པའི་གྲོགས་སུ་མོས་པར་བྱེད་པ་སྟེ། མོས་ལུགས་མི་
འདྲ་བ་གསུམ་མོ། །
བཞི་པ་སྒྲུབ་པའི་ཁྱད་པ་ནི། སངས་རྒྱས་ལ་མཆོད་པ་དང་
རིམ་གྲོ་བྱེད། ཆོས་རང་རྒྱུད་ལ་སྦྱར་ནས་ཚུལ་བཞིན་ཉམས་སུ་
བླངས། དགེ་འདུན་དང་ཆོས་དང་ཟང་ཟིང་གིས་ལྷན་ཅིག་་་་་་
འགྲོགས་པའོ། །
- 123 –



ལྔ་པ་རྗེས་དྲན་གྱི་ཁྱད་པར་ནི། དཀོན་མཆོག་གསུམ་གྱི་ཡོན་
ཏན་སོ་སོར་ཕྱེ་ནས་རྗེས་སུ་དྲན་པ་སྟེ། དཀོན་མཆོན་རྗེས་དྲན་གྱི་
མདོ་ལས་ཇི་སྐད་གསུང་བ་བཞིན་དུ་དྲན་པའོ། ། །
དྲུག་པ་བསོད་ནམས་འཕེལ་བའི་ཁྱད་པར་ནི། སངས་རྒྱས་
ལ་ཡོན་ཕུལ་བས་ དང༌། ཆོས་ལ་བྱ་བ་བྱས་པས་དང༌། དགེ་་་
འདུན་དང་རྗེས་སུ་མཐུན་པར་འགྲོགས་པས་བསོད་ནམས་འཕེལ་བ་
སྟེ། གང་ལས་ཇི་ལྟར་འཕེལ་བའི་ཚུལ་ མི་ འདྲ་བ་གསུམ་མོ། །
གསུམ་པ་ཁས་བླངས་པའི་སྒོ་ནས་སྐྱབས་སུ་འགྲོ་བ་ནི། སངས་རྒྱས་
ལ་སྐྱབས་ སྟོན་པ་ པོ་དང་། ཆོས་ལ་སྐྱབས་དངོས་དང༌། དགེ་
འདུན་ལ་སྐྱབས་སྒྲུབ་པའི་གྲོགས་སུ་བཟུང་བའི་སྒོ་ནས་ཏེ། སྨན་པ་
དང་། སྨན་དང་། ནད་གཡོག་གི་དཔེས་བསྔགས་པ་ལྟར་རོ། །
བཞི་པ་གཞན་དུ་མི་སྨྲ་བའི་སྒོ་ནས་སྐྱབས་སུ་འགྲོ་བ་ནི། ཆོས་འདི་
ལས་ཕྱི་རོལ་དུ་གྱུར་པའི་མུ་བོན་སོགས་སུ་ལའང་སྐྱབས་སུ་མི་འགྲོ་
བར་ནང་པ་ཁོ་ན་ལ་སྐྱབས་སུ་འགྲོ་བ་སྟེ། དེའང་ཕྱི་ནང་གི་ཁྱད་
པར་ལེགས་པར་ཤེས་ནས་ཡིན་གྱི། རྨོངས་པས་ནི་མ་ཡིན་ནོ། །
ཁྱད་པར་ལ་ གཉིས་ལས། དང་ པོ་ སྟོན་ པའི་ ཁྱད་ པར་ནི།
ནང་པའི་སྟོན་པ་སྐྱོན་ཟད་ཅིང་ཡོན་ཏན་རྫོགས་ལ། ཕྱི་པའི་སྟོན་
པ་དེ་ལས་ལྡོག་པ་སྟེ། ཁྱད་པར་འཕགས་བསྟོད་ལས། བདག་ནི་
– 124 -



སྟོན་པ་གཞན་སྤངས་ནས། ། བཅོམ་ལྡན་ཁྱེད་ལ་སྐྱབས་སུ་་་་་
མཆི། ། ཁ དེ་ཅིའི་སླད་དུ་ཞེ་ན་ཁྱོད། ། སྐྱོན་མི་མངའ་ལ་ཡོན་
ཏན་ ལྡན། །་་ ཞེས་ སོ། ། གཉིས་ པ་ བསྟན་ པའི་ ཁྱད་ པ་ ནི།
ཇི་ སྐད་ དུ། ་ དོན་ བཞིན་ གཟིགས་ ནས་ ལེགས་ གསུངས་ པ། །
ཁྱོད་ཀྱི་རྗེས་སུ་སློབ་པ་ལ། ། རྒུད་པ་ཐམས་ཅད་རིང་དུ་གྱུར། །
ཉེས་ཀུན་རྩ་བ་ལྡོག་ཕྱིར་རོ། ། ཁྱོད་ཀྱི་བསྟན་ལས་ཕྱིར་ཕྱོགས་
པས། ། ཡུན་རིང་ངལ་ལ་བསྟེན་བྱས་ཀྱང༌། ། ཕྱི་ཕྱིར་སྐྱོན་
རྣམས་ བོས་ པ་ བཞིན། ། བདག་ ཏུ་ ལྟ་ བ་ བརྟན་ ཕྱིར་ རོ། །
ཞེས་སངས་རྒྱས་ཀྱི་བསྟན་པའི་རྗེས་སུ་ཞུགས་ན་སྐྱོན་ཟད་ཅིང་ཡོན་
ཏན་འཕེལ་ལ། ཅིག་ཤོས་ཀྱི་རྗེས་སུ་ཞུགས་ན་ཚུལ་དེ་ལས་ཟློག་སྟེ་
འབྱུང་བར་གསུངས་སོ། ། དེ་ཡང་བདག་ཏུ་ལྟ་བ་ཉེས་པ་ཀུན་གྱི་
རྩ་བ་ཡིན་ཞིང་། - ནང་པས་དེ་སེལ་བ་ལྟུང་བྱེད་ལ། ཅིག་ཤོས་
ཀྱིས་དེ་ཇེ་བརྟན་དུ་གཏོང་བས་ཏེ། དེའི་ཚུལ་ཡང་ནང་པས་བདག་
མེད་བསྟེན་པའི་སྒོ་ནས་བདག་འཛིན་གྱི་ཞེན་ཡུལ་སུན་ཅི་བྱུང་དུ་ལྟ་
ཞིང་། ཅིག་ཤོས་ཀྱིས་བདག་གྲུབ་ཁས་ལེན་པའི་སྒོ་ནས་དེའི་ཞེན་
ཡུལ་ཇེ་བརྟན་དུ་གཏོང་བའ་ཕྱིར་རོ། ། དེས་ན་ཁྱད་པར་་་་་་་
འཕགས་བསྟོད་སོགས་ནས་ཇི་ལྟར་གསུངས་པ་བཞིན་ཕྱི་ནང་གི་་་
བསྟན་པ་ལ་མཆོག་དམན་གྱི་ཁྱད་པར་དུ་མ་ཞིག་ཡོད་མོད་ཀྱང་།
– 125 -



གཙོ་བོར་ནི་བདག་མེད་བསྟེན་མི་བསྟེན་གྱི་སྒོ་ནས་ཁྱད་ཞུགས་པ་སྟེ།
ཉེས་ཀུན་རྩ་བ་ལྡོག་ཕྱིར་རོ། ། ཞེས་པ་དང་། བདག་ཏུ་ལྟ་བ་
བརྟན་ཕྱིར་རོ། ། ཞེས་པའི་གནད་ཀྱང་དེ་ལྟར་རོ། ། དེས་ན་
ཕྱི་ནང་གི་བསྟན་པ་གཉིས་ལ་དེ་ལྟ་བུའི་སྐྱོན་ཡོན་གྱི་ཁྱད་པར་མཐོང་
ནས་ འདོར་ ལེན་ བྱེད་ དགོས་ ཀྱི། ཕྱོགས་ ལྷུང་ གིས་ མིན་ ཏེ།
འཕགས་བསྟོད་ལས། བདག་ནི་སངས་རྒྱས་ཕྱོགས་མི་འཛིན། །
སེར་སྐྱ་སོགས་ལ་མི་སྡང་ཡང་། ། གང་ཞིག་རིགས་པར་ལྡན་པའི་
ཚིག། དེ་ཉིད་སྟོན་པར་ཡོངས་སུ་འཛིན། ། ཞེས་གསུངས་པ་
ལྟར་དང༌། བརྒྱ་ལྔ་བཅུ་པར། གང་ཞིག་ལ་ནི་ཉེས་པ་ཀུན། །
གཏན་ནས་ཡོང་ཡེ་མི་མངའ་ཞིང༌། ། གང་ལ་རྣམ་པ་ཐམས་ཅད་
དུ། ། ཡོན་ཏན་ཐམས་ཅད་གནས་གྱུར་པ། ། གལ་ཏེ་སེམས་
ཤིག་ཡོད་ན་ནི། ། དེ་ཉིད་ལ་ནི་སྐྱབས་འགྲོ་ཞིང༌། ། དེ་བསྟོད་
དེ་ནི་བཀུར་ བ་དང་། ། དེ་ ཡི་ བསྟན་ལ་ གནས་ པའི་ རིགས། །
ཞེས་གསུངས་པ་ལྟར་རོ། ། གཉིས་པ་ནི། ཆུང་ངུའི་སྐབས་་་
འདིར་བདག་ངན་སོང་གི་འཇིགས་པ་ལས་བསྐྱབ་ཏུ་གསོལ་སྙམ་དུ་
དཀོན་མཆོག་ལ་སྙིང་ཐག་པ་ནས་རེ་ལྟོས་འཆའ་བ་སྟེ། དེས་ཆེ་
འབྲིང་གི་སྐབས་སུ་ཇི་ལྟར་སྐྱབས་སུ་སོང་བའི་ཚུལ་ཡང་ཤེས་པར་
བྱའོ། ། །
བཟས 126 --



བཞི་པ་དེ་ལྟར་སྐྱབས་སུ་སོང་བའི་ངོ་བོ་ལ། ། རྒྱུ་ལ་སྐྱབས་སུ་
སོང་བའི་ངོ་བོ་དང༌། འབྲས་བུ་ལ་སྐྱབས་སུ་སོང་བའི་ངོ་བོའོ། །
དང་པོ་ནི། ངན་འགྲོའི་འཇིགས་པ་དང་། དཀོན་མཆོག་ལ་དེ་
ལས་སྐྱོབ་པའི་ནུས་པ་ཡོད་པར་ཡིད་ཆེས་པའི་རྒྱུ་གཉིས་ལས་བྱུང༌
བའི་སེམས་བྱུང་སེམས་པ་སྟེ། ཆེ་འབྲིང་གི་སྐྱབས་འགྲོའི་ངོ་བོ་ཡང་
དེས་མཚོན་ནས་སོ། ། གཉིས་པ་ནི། མདོ་སྡེ་རྒྱན་ལས། འདི་
ནི་དེ་དངོས་འདོད་པས་ཁས་ལེན་དེ་ཡང་སྙིང་བརྩེ་ལས་རིག་བྱ། །
ཞེས་གཞན་དོན་དུ་རྫོགས་བྱང་ཐོབ་འདོད་ཀྱི་བསམ་པས་དེ་ཐོབ་བྱར་
ཁས་ལེན་པ་ཉིད་ཐེག་ཆེན་གྱི་འབྲས་བུ་ལ་སྐྱབས་སུ་སོང་བའི་སྐྱབས་
འགྲོའི་ངོ་བོར་གསུངས་ཏེ། ཆུང་འབྲིང་གི་འབྲས་བུ་ལ་སྐྱབས་སུ་
འགྲོ་བའི་ངོ་བོ་ཡང་འདིས་མཚོན་ནོ། །
རྒྱུ་འབྲས་ཀྱི་སྐྱབས་གཉིས་ཀྱི་ཁྱད་པར་ནི། ། གཞན་རྒྱུད་ལ་
གྲུབ་ཟིན་དང་རང་རྒྱུད་ལ་འབྱུང་འགྱུར་གྱི་ཁྱད་པར་རོ། །
ལྔ་པ་སོང་ནས་འཇུག་ལྡོག་བྱ་བའི་བསླབ་བྱ་ལ། སོ་སོའི་
བསླབ་བྱ་དང༌། ་ ཐུན་མོང་བའི་བསླབ་བྱ་གཉིས། དང་པོ་ལ།
དགག་ པའི་ བསླབ་ བྱ་ དང་། སྒྲུབ་་པའི་ བསླབ་ བྱ་ གཉིས་ ལས།
དང་པོ་ནི། སངས་རྒྱས་ལ་སྐྱབས་སུ་སོང་ནས་འཇིག་རྟེན་པའི་ལྷ་
གཞན་ལ་སྐྱབས་སུ་མི་འཛིན། ཆོས་ལ་སྐྱབས་སུ་སོང་ནས་སེམས་
ཁ 127 -



ཅན་ལ་གནོད་འཚེ་མི་བྱེད། ། དགེ་འདུན་ལ་སྐྱབས་སུ་སོང་ནས་
གྲོགས་མུ་སྟེགས་པ་དང་མི་འགྲོགས་པ་ སྟེ། རྒྱས་པར་གཞན་་་་་
དུའོ། ། གཉིས་པ་ནི། སངས་རྒྱས་ལ་སྐྱབས་སུ་སོང་བའི་བསླབ་
བྱར་སྐུ་རི་མོར་བྲིས་པ་ཚུན་ལའང་ལེགས་ཉེས་ཀྱི་དཔྱས་གདགས་པ་
སོགས་མ་གུས་པ་མཐའ་དག་སྤངས་ནས་སངས་རྒྱས་དངོས་དང་འདྲ་
བར་གུས་པར་བྱེད། ཆོས་ལ་སྐྱབས་སུ་སོང་བའི་བསླབ་བྱར་གསུང་
རབ་ན་གཅིག་ཡན་ཆད་ལ་ཆོས་དཀོན་མཆོག་དངོས་ལྟར་གུས་པར་
བྱེད་ཅིང་། གླེགས་བམ་ཟོང་དུ་བྱེད་པ་སོགས་མ་གུས་པ་མཐའ་
དག་སྤངས། གྲུབ་མཐའ་རིས་མེད་ལ་དག་སྣང་སྦྱོང་དགོས་པའང་
འདིའི་གནད་ཀྱིས་ཡིན་པར་གསུངས། དགེ་འདུན་ལ་སྐྱབས་སུ་
སོང་བའི་བསླབ་བྱར་རབ་བྱུང་གི་རྟགས་ཙམ་འཛིན་པ་ཡན་ཆད་ལ་
དགེ་འདུན་དཀོན་མཆོག་དངོས་ལྟར་གུས་པར་བྱེད་ཅིང་། ཐ་ན་
དགེ་འདུན་གྱི་ན་བཟའ་ལྷན་པ་དམར་སེར་ཚུན་ལའང་གུས་པར་བྱེད་
པའོ། །
དེ་ལྟར་རང་འོག་ཏུ་འགྲོ་བ་ས་དང་ཆུ་ལས་མེད་ པ་ལྟ་བུའི་
དམན་ས་བཟུང་ནས་ཀུན་ལ་གུས་པར་བྱེད་ན། བསོད་ནམས་་་
བསམ་གྱིས་མི་ཁྱབ་པ་ཞོར་ལ་ཐོབ་ཅིང་། དེའི་རྒྱུ་མཐུན་གྱི་འབྲས་
བུར་ཀུན་གྱིས་ཚུར་ལའང་དེ་ལྟར་བྱེད་པ་ཞིག་འོང་ལ། གཞན་དུ་
128 -



རང་ལས་ལྷག་པ་སུ་ཡང་མེད་པ་ལྟ་བུའི་ང་རྒྱལ་དང་ཁེངས་པ་འཆང་
སྟེ་ཀུན་ལ་མཐོང་ཆུང་དང་མ་གུས་པ་ཤ་སྟག་བྱེད་ན། དེ་ལས་སྡིག་
ལྕི་བ་མེད་ཅིང་། ལྷག་པར་ཆོས་སྒོར་ཞུགས་པ་རྣམས་ལ་དེ་ལྟར་
བྱེད་ན་ཉེས་དམིགས་ཤིན་ཏུ་ཆེ་བས་བག་དང་ལྡན་པར་བྱ་དགོས་
སོ། ། འདིའི་སྐོར་ཞིབ་ཅིང་ཕྲ་བར་སའི་སྙིང་པོ་འཁོར་ལོ་བཅུ་
གཅིག་པའི་མདོར་བཞུགས་པས་ངེས་པར་དུ་མཇལ་དགོས་སོ། ། -
གཉིས་པ་ཐུན་མོང་བའི་བསླབ་བྱ་ལ་དྲུག་ལས། དང་པོར་
ཡོན་ཏན་དྲན་པའི་སྒོ་ནས་སྐྱབས་སུ་འགྲོ་བ་ནི། སྐྱབས་གསུམ་གྱི་
ཡོན་ཏན་ངོ་མཚར་རྨད་དུ་བྱུང་བ་རྣམས་རྗེས་སུ་དྲན་ནས་དད་པ་རྩེ་
གཅིག་པས་ཡང་དང་ཡང་དུ་སྐྱབས་སུ་འགྲོ་བ་སྟེ། བཀའ་གདམས་
གོང་མ་རྣམས་ཀྱིས་རྒྱུན་པར་སྐྱབས་འགྲོ་ཉི་ཚེ་མཛད་པའི་ཕྱག་ལེན་
ལྟར་བསླབ་པའོ། །
གཉིས་པ་བཀའ་དྲིན་དྲན་པའི་སྒོ་ནས་ཅི་ཟ་ཅི་འཐུང་གི་ཕུད་
ཀྱིས་མཆོད་པ་ནི། རང་ལ་བདེ་སྐྱིད་གང་བྱུང་བ་དེ་ཐམས་ཅད་
དཀོན་མཆོག་གི་དྲིན་དུ་བལྟས་ཏེ་བཟའ་བཏུང་གང་བྱས་ཀྱང་གུས་པ་
ཆེན་པོས་ཕུད་ཀྱིས་མཆོད་པ་སྟེ། དེ་ལྟར་བྱས་ན་བཟའ་བཏུང་རྒྱུན་
དུ་བྱེད་དགོས་པས། བསོད་ནམས་རྒྱུན་མི་ཆད་དུ་གསོག་པར་་་་
འགྱུར་བ་སོགས་ཀྱི་དགོས་པ་དང་གནད་ཆེ་བ་མང་པོ་ཡོད་གསུང་།
- 129 -



འདིས་མཚོན་ནས་དཀོན་མཆོག་མཆོད་པའི་སྦྱོར་བ་ལ་དུས་རྟག་ཏུ་
བརྩོན་དགོས་པར་ཡོད་དོ། ། ་་་
་གསུམ་པ་གཞན་སྐྱབས་འགྲོ་ལ་འགོད་པ་ནི། དཀོན་མཆོག་
གི་བསྔགས་པ་བརྗོད་ནས་སྐྱབས་མིན་ལ་སྐྱབས་སུ་འཆའ་བ་སོགས་
ལས་ཟློག་སྟེ་དཀོན་མཆོག་ཁོ་ནར་སྐྱབས་སུ་འགྲོ་བར་འཇུག་པ་སྟེ།
དེ་ཡང་རང་གིས་བཀྲིར་རུང་ན་དེ་ལྟར་བྱེད་པའོ། །
བཞི་པ་ཕན་ཡོན་དྲན་པའི་སྒོ་ནས་ཉིན་ལན་གསུམ་མཚན་ལན་
གསུམ་དུ་སྐྱབས་སུ་འགྲོ་བ་ནི། འཆད་པར་འགྱུར་བའི་ཕན་ཡོན་
རྣམས་དམིགས་ཕྱེད་པར་དྲན་ནས་དེ་ལྟར་བྱེད་པའོ། ། །
ལྔ་པ་བྱ་བ་གང་བྱེད་ཀྱང་དཀོན་མཆོག་གསུམ་ལ་བློ་བཀལ་
ནས་བྱེད་པ་ནི། མི་ལ་རེ་བ་བྱེད་པ་ལས་ལྷ་ལ་གསོལ་བ་འདེབས་པ་
དགའ་ཟེར་པའི་དཔེ་ལྟར། ཆོས་ལྡན་གྱི་བྱ་བ་གང་ཞིག་བྱེད་ཀྱང་
རེ་དོགས་མང་པོ་མི་བྱ་བར་བྱ་བ་འདི་འགྲུབ་མིན་དཀོན་མཆོག་རིན་
པོ་ཆེ་ མཁྱེན་སྙམ་དུ་བློ་ ཕུགས་ ལིངས་ཀྱིས་ བཀལ་ནས་བྱེད་ པ་ སྟེ།
དེ་ལྟར་བྱས་ན་མི་འགྲུབ་པ་མི་སྲིད་གསུང་། དེ་སྐད་དུ་ཡང་ཕྱོགས་
སུ་རྒྱས་པའི་མདོ་ལས། མ་དད་པ་ནི་དེར་མ་གཏོགས། ། གང་
ཞིག་དད་པའི་ སེམས་ཤེས་ནས། ། རྒྱལ་བ་རྣམས་ལ་ཕྱག་བྱས་
ན། ། ཆོས་ལམ་མི་འགྲུབ་མི་སྲིད་དོ། ། ཞེས་སོ། །
ཁ 130 --



.: དྲུག་པ་དཀོན་མཆོག་གསུམ་སྲོག་གོམ་བཞད་གད་ཀྱི་ཕྱིར་ཡང་ .
མི་སྤོང་བ་ནི། ལྷ་བླ་མ་ཡེ་ཤེས་འོད་ཀྱི་ལོ་རྒྱུས་ལྟར། དཀོན་་་
མཆོག་མ་སྤངས་ན་སྲོག་དང་ཕྲལ་བོར་མཐོང་ཡང་སྤང་དུ་མི་རུང་ན།
གཞན་དང་གཞན་གྱི་ཕྱིར་ལྟ་ཅི་སྨོས། དེས་ན་ཆེ་བ་སྲོག་དང་ཆུང་
བ་བཞད་གད་ཀྱི་ཕྱིར་ཡང་དཀོན་མཆོག་སྤང་དུ་མི་རུང་སྟེ། སྤང་
ཚུལ་ནི། དཀོན་མཆོག་གིས་བདག་ལ་ཅི་བྱ་སྙམ་དུ་ཡིད་ལ་སེམས་
ཤིང་ཚིག་ཏུ་བརྗོད་པ་ལྟ་བུའོ། །
་ ་ ་་་་
དྲུག་པ་སྐྱབས་སུ་འགྲོ་བའི་ཕན་ཡོན་ལ་བཅུ་གཅིག་སྟེ། དང་
པོ་ནང་པ་སངས་རྒྱས་པར་ཚུད་པའི་ཕན་ཡོན་ནི། ཕྱི་ནང་གི་ཁྱད་
པར་སྐྱབས་འགྲོས་འབྱེད་པར་གསུངས་པས། ཇི་སྲིད་སྐྱབས་འགྲོ་
རྒྱུད་ལ་མ་སྐྱེས་པ་དེ་སྲིད་དུ་མངོན་ཤེས་དང་རྫུ་འཕྲུལ་སོགས་ཡོན་
ཏན་ངོ་མཚར་བ་ཇི་འདྲ་ཞིག་ཡོད་ཀྱང་ནང་པ་སཾངས་རྒྱས་པའི་གྲས་
དུ་མི་ཚུད་ལ། དེ་ནམ་རྒྱུད་ལ་སྐྱེས་ཙམ་ནས་ཡོན་ཏན་གཞན་མེད་
ཀྱང་སངས་རྒྱས་པར་ཚུད་དེ། དེས་ན་ནང་པས་སངས་རྒྱས་པའི་
གྲས་སུ་ཚུད་པར་འདོད་ན་སྐྱབས་འགྲོ་རྒྱུད་ལ་སྐྱེད་ཐབས་བྱེད་དགོས་
ཀྱི། ཡོན་ཏན་གཞན་འཚོལ་བས་མི་ཕན་ནོ། ། ་་་་་
་གཉིས་པ་སྡོམ་པ་ཐམས་ཚད་ཀྱི་རྟེན་དུ་འགྱུར་བའི་ཕན་ཡོན་
ནི། སོ་ཐར་རིགས་བརྒྱད་ཀྱིས་བསྡུས་པའི་སྡོམ་པ་མནོས་ཀྱང་་་་
- 131 -



སྐྱབས་འགྲོ་རྩོམ་བྱེད་དུ་བྱས་ནས་བླང་དགོས་ལ། སྡོམ་པ་གོང་མ་
གཉིས་ ཀྱང༌ སྐྱབས་ འགྲོ་ སྔོན་ དུ་ བཏང་ ནས་ བླང་ དགོས་ པས།
སྐྱབས་འགྲོ་ནི་སྡོམ་པ་ཐམས་ཅད་ཀྱི་གཞིའམ་རྟེན་གཅིག་པུའོ། །
གསུམ་པ་ལས་ཀྱི་སྒྲིབ་པ་འབྱུང་བའི་ཕན་ཡོན་ནི། ཤཱ་ཀྱ་ཐུབ་
པའི་མཚན་ལན་གཅིག་བརྗོད་པས་བསྐལ་བ་ཉི་ཁྲིའི་སྡིག་པ་འབྱང་བ་
ལྟ་བུས་མཚོན་སྐྱབས་འགྲོ་བྱེད་པས་སྡིག་ལྟུང་གི་ཚོགས་དཔག་ཏུ་མེད་
པ་ཞིག་མོད་ལ་འབྱང་བར་གསུངས་ཏེ། ཤེས་བྱེད་མང་ཡང་བྲིར་མི་
ལང་ངོ༌། །
བཞི་པ་བསོད་ནམས་རྒྱ་ཆེན་པོ་བདེ་བླག་ཏུ་འབྱུང་བའི་ཕན་
ཡོན་ནི། སྔར་བཤེས་གཉེན་བསྟེན་ཚུལ་གྱི་སྐབས་སུ་ཇི་སྐད་བཤད་
པ་ལྟར་ཉན་རང་དགྲ་བཅོམ་གང་ན་སུ་བཞུགས་ལ་བསྐལ་བ་དུ་མར་
ཡོན་ཕུལ་བ་བས། དེ་བཞིན་གཤེགས་པའི་སྐུ་རི་མོ་བྲིས་པ་མཐོང་
བའམ་སངས་རྒྱས་ཞེས་པའི་མཚན་ཐོས་པ་ཙམ་བསོད་ནམས་ཆེས་ཆེ་
ན། སྐྱབས་སུ་སོང་ན་ལྟ་ཅི་སྨོས་ཏེ། དེ་ལ་དགོངས་ནས་ཕར་ཕྱིན་
བསྡུས་ པར། སྐྱབས་ སོང་ བསོད་ ནམས་ གཟུགས་ ཡོད་ ན། །
སྟོང་གསུམ་འདི་ཡང་ སྣོད་དུ་ཆུང་། ། རྒྱ་མཚོ་ཆེན་པོ་ཆུ་ཡི་་་་
གཏེར། ། ཕུལ་ གྱིས་ གཞལ་ བར་ ག་ ལ་ ལང་། ། ཞེས་ དང་།
མདོ་ལས། ནམ་མཁའ་དག་གི་ཚད་དག་བཟུང་བ་དང༌། ། རྒྱ་
ཁ 132 -



མཚོ་ཆེན་པོ་མཐར་གྱིས་བགྲོད་ནུས་ཀྱི། ། སངས་རྒྱས་དག་ལ་
དད་པ་ཤས་ཙམ་གྱི། ། བསོད་ནམས་ཚད་བཟུང་བར་ནི་ནུས་
པར་དཀའ། ། ཞེས་ཏེ་མཐའ་ཡས་སོ། ། ན་
ལྔ་པ་ཀུན་སློབ་དམན་ཀྱང་འབྲས་བུ་མཆོག་ཏུ་འབྱིན་པའི་ཕན་
ཡོན་ནི། སྤྱིར་གང་གི་རྒྱུར་འགྲོ་མིན་དེའི་ཀུན་སློང་གིས་འབྱེད་མོད་
ཀྱང༌། དམིགས་བསལ་སྐྱབས་སུ་སོང་བ་ལྟ་བུ་སངས་རྒྱས་ལ་བརྟེན་
པའི་དགེ་རྩ་ནི་ཀུན་སློང་ངེས་འབྱུང་སོགས་ཀྱིས་མ་ཟིན་ཀྱང་ཐར་པ་
དང༌ ཐམས་ ཅད་མཁྱེན་པའི་རྒྱུར་འགྲོ་བར་མདོ་མང་པོ་ནས་ལན་
གཅིག་མིན་པར་གསུངས་ཏེ། རྗེ་རིན་པོ་ཆེས། ཞིང་གི་མཐུ་ལ་
བརྟེན་པ་འགའ་རེ་མ་གཏོགས། ་ཞེས་དམིགས་ཀྱིས་བསལ་བ་ཡང་
དོན་འདི་ལ་དགོངས་ནས་སོ། ། །
དྲུག་པ་བསྔོ་བ་ལོག་པར་བསྔོས་ཀྱང་འབྲས་བུ་ཡང་དག་ཏུ་
འབྱིན་པའི་ཕན་ཡོན་ནི། - སངས་རྒྱས་ལ་དགེ་རྩ་བསྐྲུན་ནས་འཁོར་
བའི་རྒྱུར་བསྔོས་ཀྱང་དེའི་རྒྱུར་མི་འགྲོ་བར་གཅིག་ཏུ་ཐར་པའི་རྒྱུར་
འགྲོ་བར་དཔེ་དང་བཅས་སྙིང་རྗེ་པད་དཀར་ནས་གསུངས་ཏེ། དེ་
ལྟ་ན་ཐོག་མའི་ཀུན་སློང་དང་ཐ་མའི་བསྔོ་བ་གང་ཡང་ཚུལ་མཐུན་དུ་
མི་འབྱུང་བའི་ཐ་ཤལ་བདག་ལྟ་བུས་ནི་སྐྱབས་འགྲོ་ལ་ཆིག་དྲིལ་དུ་མི་
བྱེད་པའི་ཐབས་རང་མེད་དོ། ། ་་་
- 133



བདུན་པ་བར་མ་དོར་ཆུད་ཟོས་སུ་མི་འགྲོ་བའི་ཕན་ཡོན་ནི།
དཔེར་ན་སེམས་ཅན་གྱི་རིས་ན་རྡོ་རྗེ་རིན་པོ་ཆེ་འཇུ་བ་སུ་ཡང་མེད་
པས་དེ་ཟོས་ན་མི་ཉམས་པར་ཕྱིར་འབྱུང་བ་ཆོས་ཉིད་ཡིན་པ་ལྟར།
ཉོན་མོངས་པའི་ཚོགས་ཀྱི་ནང་ནས་སངས་རྒྱས་ལ་བརྟེན་པའི་དགེ་རྩ་
འཇོམས་ནུས་པ་གཅིག་ཀྱང་མེད་པས། དེ་ལ་སྐྱབས་སུ་སོང་བའི་
དགེ་རྩ་བསྐྲུན་ཕྱིན་ཆད་ཇི་སྲིད་བྱང་ཆུབ་མ་ཐོབ་པ་དེ་སྲིད་དུ་ནམ་
ཡང་མི་ཉམས་པར་མདོ་ལས་གསུངས་ཏེ། གཞན་ཡང་མང་ངོ༌། །
དེ་ལྟར་བར་མ་དོར་མི་ཉམས་པ་ནི་དཔེ་དོན་གཉིས་ཀ་ལ་མ་འདྲེས་པ་
སྟེ་ཐུན་མོང་མིན་པའི་ཁྱད་ཆོས་སུ་གསུངས་པ་དང་། སྦྱར་ན་ཁོང་
ཁྲོ་དང་ལོག་ལྟ་སོགས་ཀྱིས་ཀྱང་མི་ཉམས་པར་ཁས་ལེན་དགོས་སམ་
སྙམ་མོ། །
དུ་བརྒྱད་པ་མི་དང་མི་མིན་གྱི་གནོད་པས་མི་ཚུགས་པ་ནི། མདོ་
རྒྱལ་མཚན་དམ་པ་ལས། འཇིགས་པ་དང་བག་ཚ་བ་ནམ་བྱུང་བ་
ན་སངས་རྒྱས་ཡིད་ལ་བྱེད་ནས་སྐྱབས་སུ་སོང་ན་དེ་མ་ཐག་འཇིགས་
པ་དང་བག་ཚ་མཐའ་དག་ཉེ་བར་ཞི་བར་གསུངས་ཏེ། ད་དུང༌
མང་། རིགས་པས་ཀྱང་སངས་རྒྱས་ནི། རང་འཇིགས་པ་མཐའ་
དག་ལས་གྲོལ་ཞིང་། གཞན་འཇིགས་པ་ལས་སྒྲོལ་བའི་ཐབས་ལ་
མཁས་པ་སོགས་ཀྱི་ཁྱད་ཆོས་མངའ་བས་ན། གང་ལ་སྐྱབས་སུ་སོང་
- 134 -



ན་ མི་ སྐྱོབ་ པ་ མི་ སྲིད་ ཅིང་། སྐྱོབ་ མི་ ནུས་ པ་ ཡང་ མི་ སྲིད་ དེ།
འཇིག་རྟེན་གསུམ་ན་སངས་རྒྱས་ལས་མཐུ་ཆེ་བ་ནི་སུ་ཡང་མེད་པའི་
ཕྱིར་རོ། ། ཉན་ཐོས་དགྲ་བཅོམ་ལ་སྐྱབས་སུ་སོང་བས་ཀྱང་་་་་
གཞན་ འཇིགས་ པ་ ལས་ སྒྲོལ་བའི་ལོ་ རྒྱུས་ དུ་ མ་ ཞིག་ གདའ་ ན།
སངས་རྒྱས་ལ་སྐྱབས་སུ་སོང་ན་ལྟ་ཅི་སྨོས།་ ་ དེས་ན་མིའམ་མི་མིན་
གྱིས་གནོད་པས་གཙེས་ཤིང་གླགས་རྙེད་པ་ནི་དཀོན་མཆོག་ལ་ཡིད་
ཆེས་ནས་སྐྱབས་སུ་མ་སོང་བ་ཁོ་ནས་ལན་པ་སྟེ། ་ བསྔགས་འོས་
བསྔགས་བསྟོད་ལས། ཕྱི་ཡི་ཡན་ལག་སྟོབས་ཀུན་ནི། ། ཁྱོད་
ཀྱིས་ཡང་དག་བསྒྲུབས་ལགས་ཀྱང་། ། ་ ནང་གི་སྟོབས་དག་མ་་
ཚང་བས། ། བྱིས་པ་རྣམས་ནི་སྡུག་བསྔལ་བསྟེན། ། ཞེས་
སངས་རྒྱས་ཀྱི་ངོས་ནས་སྐྱོབ་པར་བྱེད་པའི་རྐྱེན་མཐའ་དག་མ་ཚང་
བ་མེད་པར་བསྒྲུབས་སུ་ཟིན་ཀྱང༌
། ནང་རང་གི་ངོས་ནས་བསྐྱབ་
པར་བྱ་བའི་རྐྱེན་མ་ཚང་བ་སྟེ་བློ་བཀལ་ནས་སྐྱབས་སུ་འཛིན་པ་མ་
བྱུང་བས་ལན་པར་གསུངས་པ་དང༌། ལམ་རིམ་ཆེན་མོ་ལས་ཀྱང་།
བསྡུ་བ་ནས་གསུངས་པ་འདི་རྣམས་ལ་ངེས་པ་དྲངས་ནས་རྩེ་གཅིག་
པའི་བློ་ལྟོས་འཆའ་ནུས་ན་མི་སྐྱོབ་པ་མི་སྲིད་པས། སྙིང་ཐག་པ་
ནས་ངེས་པ་བསྐྱེད་པར་བྱའོ། །། ཞེས་དང་།: བླ་མ་རིན་པོ་ཆེའི་
ཞལ་ནས་ཀྱང༌། བློ་དཀོན་མཆོག་ལ་བཀལ་བའི་མི་དེ་བར་ཆད་ཀྱི་
- 135 -



དབང་དུ་འགྲོ་བ་མི་སྲིད་པ་ཡིན་གསུང་བ་སོགས་ཁུངས་བགྲང་གིས་
མི་ལང་ཞིང་། འདི་རྣམས་མྱོང་གྲུབ་ཡིན་བྱས་ཀྱང་མི་རིགས་པ་
ཆེར་མེད་དོ། ། དེ་བས་ན་དགེ་བཤེས་སྟོན་པས། སྐྱིད་དེ་སྡུག་
གེ་དཀོན་མཆོག་རིན་པོ་ཆེ་མཁྱེན་སྙམ་པ་ལས་བྱར་མེད་གསུང་བ་
ལྟར། སྐྱིད་སྡུག་གང་ལའང་དཀོན་མཆོག་རིན་པོ་ཆེ་མཁྱེན་སྙམ་དུ་
བློ་ལིང་སྒྱུར་བྱེད་ན་ཕྲལ་ལ་འབུར་དུ་དོད་པའི་རྟགས་ཐོན་པ་ཞིག་
འོང་བ་ལགས། དགུ་བ་ངན་སོང་དུ་མི་ལྟུང་བ་ནི། སྨན་བླ་དང་
རིན་ཆེན་གཙུག་ཕུད་ཅན་གྱི་མཚན་ཐོས་ན་ངན་སོང་ངན་འགྲོ་ལོག་
པར་ལྟུང་པའི་གནས་མེད་པར་གསུངས་པ་སོགས་དཀོན་མཆོག་གི་
མཚན་ཙམ་ཐོས་པས་ཀྱང་ངན་སོང་དུ་མི་ལྟུང་ན་སྐྱབས་སུ་སོང་ན་ལྟ་
ཅི་སྨོས། མདོ་འགའ་ཞིག་ལས་ནི། འཆི་ཁ་མའི་སེམས་ཅན་ལ་
དགེ་བའི་བཤེས་གཉེན་འགའ་ཞིག་གིས་དཀོན་མཆོག་གསུམ་གྱི་་་
མཚན་ལན་གསུམ་བརྗོད་དུ་བཅུག་ན། ཤི་ནས་ངན་སོང་དུ་འགྲོ་
བར་ལྟ་ཞོག་གི་གང་འདོད་པའི་སངས་རྒྱས་ཀྱི་ཞིང་དུ་སྐྱེ་བ་སོགས་ཀྱི་
ཕན་ཡོན་མང་དུ་འབྱུང་བར་གསུངས་ཏེ། དཀོག་མཆོག་གི་ཐུགས་
རྗེ་བསམ་གྱིས་མི་ཁྱབ་པའི་མཐུས་སོ། ། འཆི་ཁ་མའི་གདམས་
ངག་ཅིག་ལ་སྐྱབས་འགྲོ་ལས་ཟབ་པ་མེད་གསུང་བ་ཡང་དོན་འདི་ལྟ་
བུ་ལ་དགོངས་པར་མངོན་ནོ། །
-- 136 -



བཅུ་པ་ཅི་བསམ་པ་འགྲུབ་བ་ནི། སྔར་དྲངས་བའི་མདོ་ལས།
མ་དད་པ་ནི་དེར་མ་གཏོགས། ། གང་དག་དད་པའི་སེམས་ཤེས་
ནས། ། རྒྱལ་བ་རྣམས་ལ་ཕྱག་བྱས་ན། ། ཆོས་ལམ་མི་འགྲུབ་
མི་སྲིད་དོ། ། ཞེས་དད་པས་ཀུན་ནས་བསླངས་ཏེ་སངས་རྒྱས་ལ་
ཕྱག་འཚལ་ཞིང་སྐྱབས་སུ་མཆིས་ན་འདོད་དོན་གང་ཡང་མི་འགྲུབ་པ་
གཏན་མི་སྲིད་པར་གསུངས་པ་དང་། རིགས་པས་ཀྱང་། སྐྱབས་
འགྲོ་ཇི་ཙམ་བྱས་པ་དེ་ཙམ་གྱིས་བསོད་ནམས་འབྱུང་ཞིང་། བསོད་
ནམས་ཇི་ཙམ་བྱུང་བ་དེ་ཙམ་གྱིས་འདོད་པའི་དོན་མཐའ་དག་འབད་
མེད་ལྷུན་གྲུབ་ཏུ་འབྱུང་བར་འགྱུར་བ་སྟེ། རྒྱ་ཆེར་རོལ་བ་ལས།
བསོད་ནམས་ལྡན་པའི་མི་ཡི་བསམ་པ་རྣམས་ཀྱང་འགྲུབ། ། ཅེས་
གསུངས་པ་ལྟར་རོ། ། འདི་ནི་དཔེ་ལས་ཀྱང་ཤེས་ཏེ། ཟག་
བཅས་བེམ་ཆོས་ཀྱི་རང་བཞིན་ཡིད་བཞིན་གྱི་ནོར་བུ་སྐད་པ་དང་།
ཉོན་མོངས་དུག་གསུམ་གྱིས་བཅིངས་པའི་འཇིག་རྟེན་པའི་ལྷ་འདྲེ་
དག་ལའང་མཆོད་ཅིང་གསོལ་བ་བཏབ་པས་ཇི་ལྟར་བསམ་པའི་དོན་
འགྲུབ་ཅེས་གྲགས་ན། སྐྱོན་ཀུན་ཟད་དང་ཡོན་ཏན་ཀུན་རྫོགས་ཀྱི་
སངས་རྒྱས་ལ་སྐྱབས་སུ་སོང་ན་ཅིའི་ཕྱིར་མི་འགྲུབ། ། དེས་ན་ཇི་
ལྟར་འདོད་པའི་དོན་ཐམས་ཅད་དཀོན་མཆོག་ལ་གསོལ་བ་བཏབ་ན་
འགྲུབ་ངེས་པས། ནོར་བུ་བཞག་ནས་འཆིང་བུ་ལ་གསོལ་་་་་
ཡ 137 -



འདེབས་པའི་ལུགས་སུ་མི་བྱའོ། ། རྣལ་འབྱོར་པ་ཕྱག་ཁྲི་མཆོག་
གི་ ཞལ་ནས་ཀྱང་། སྐྱབས་ སུ་ འགྲོ་བ་ཐུན་མོང་བ་འདི་ཡོད་ན།
སྔོན་ཁོ་ན་ལ་ཚེ་འདི་བཟང་བྱ་བ་ཅིག་འོང་སྟེ། དེའང་ཅི་བསམ་ཅི་
འགྲུབ་པ་ཅིག་འོང་བ་ཡིན། དེ་ནས་འཆི་བའི་ལྟས་བཟང་ཅིག་འོང་
བ་ཡིན་གསུང་།།
བཅུ་གཅིག་པ་མྱུར་དུ་འཚང་རྒྱ་པའི་ཕན་ཡོན་ནི། ཚོགས་
རྫོགས་པ་དང་སྒྲིབ་པ་སྦྱོང་བའི་སྒོ་གཅིག་ལ་སྐྱབས་འགྲོ་ལས་ལྷག་པ་
གང་ཡང་མེད་པ་ནི་སྔར་བཤད་པ་ལྟར་ལ། ཇི་ཙམ་གྱིས་ཚོགས་
རྫོགས་པ་དང་སྒྲིབ་པ་བྱང་བ་དེ་ཙམ་གྱིས་སྤངས་རྟོགས་རྫོགས་པའི་
སངས་རྒྱས་དང་ཉེ་བས། སྐྱབས་འགྲོ་ཤུགས་དྲག་ལ་རྒྱུན་བརྟན་པ་
ཞིག་བྱུང་ན་སངས་རྒྱས་ཀྱི་གོ་འཕང་ཡང་མྱུར་དུ་ཐོབ་པར་གསུངས་
པ་ནི་རིགས་པའི་འཐད་པ་དང་བཅས་པའོ། ། དེས་ན་རེ་ཞིག་མི་
འོང་ངེས་པའི་བསྐྱེད་རྫོགས་སོགས་ལ་འབད་ལོ་བྱས་པ་ལས་འོང་ངེས་
ཀྱི་སྐྱབས་འགྲོ་ལ་རྩེ་གཅིག་ཏུ་འབད་ན་ཁེ་ཆེའམ་སྙམ་པ་ནི་ཁོ་པོའི་
བསམ་ཚུལ་ལོ། །
གཉིས་པ་བདེ་ལེགས་ཐམས་ཅད་ཀྱི་རྩ་བ་ལས་འབྲས་ལ་ཡིད་
ཆེས་ཀྱི་དད་པ་བསྐྱེད་པ་ལ་བཞི། ལས་འབྲས་སེམས་དགོས་པའི་རྒྱུ་
མཚན། ཇི་ལྟར་སེམས་པའི་ཚུལ། བསམས་ནས་འཇུག་ལྡོག་བྱ་
- 138



བའི་རིམ་པ། དེ་ལ་ལོག་པར་རྟོག་པ་དགག་པའོ། །
དང་པོ་ལ། དཀར་པོའི་ལས་འབྲས་སེམས་དགོས་པའི་རྒྱུ་ ་
མཚན་དང༌། ནག་པོའི་ལས་འབྲས་སེམས་དགོས་པའི་རྒྱུ་མཚན་
ནོ། །
དང་པོ་ནི། དགེ་བའི་ཆོས་ཀྱི་འབྲས་བུ་གང་ཞིག་འགྲུབ་དང་
མི་འགྲུབ་ནི་དེ་ཚུལ་བཞིན་བསྒྲུབ་པའི་བརྩོན་འགྲུས་བརྩམས་དང་མི་
བརྩམ་ལ་རག་ལས་ཤིང་། དེ་ནི་བསྒྲུབ་འདོད་ཀྱི་འདུན་པ་ཡོད་ །
མེད་ལ་རག་ལས་པས། དགེ་ཆོས་ཀུན་གྱི་རྩ་བ་ནི་འདུན་པ་ཉིད་ལ་
ཐུག་པ་སྟེ། དཀོན་བརྩེགས་ལས། ཆོས་རྣམས་ཐམས་ཅད་རྐྱེན་
བཞིན་ ཏེ། འདུན་ པའི་ རྩི་ ལ་ རབ་ ཏུ་ གནས། ། ཞེས་ སོ། །
འོ་ན་འདུན་པ་དེའི་རྩ་བ་གང་ཞེ་ན། དགེ་བའི་ཆོས་ལ་ཡོན་ཏན་དུ་
མཐོང་བའི་དད་པ་སྟེ། དབུས་མཐའ་ལས། གནས་དང་དེ་ལ་
གནས་པ་དང་། ། རྒྱུ་དང་འབྲས་བུ་ཉིད་དུའོ། །ཞེས་དད་པ་དང་
འདུན་པ་གཉིས་པོ་རྒྱུ་འབྲས་སུ་གསུངས་པ་ཉིད་ཀྱི་ཤེས་སོ། ། འོ་
ན་དད་པ་ཇི་ལྟར་བྱས་ནས་བསྐྲུན་དགོས་སྙམ་ན། རྟག་པ་དང་
གུས་པའི་སྒོ་ནས་དགེ་བའི་ཆོས་ཀྱི་ཕན་ཡོན་ནམ་རྣམ་སྨིན་གྱི་འབྲས་
བུ་བསྒོམ་པའི་སྒོ་ནས་ཏེ། མདོར་ན་དཀར་ནག་གི་ལས་འབྲས་
སེམས་པའི་སྒོ་ནས་སོ། ། དེ་ལྟར་ཡང་སྤྱོད་འཇུག་ལས། དགེ་
- 139 -



བའི་ཆོས་རྣམས་ ཐམས་ ཅད་ཀྱི། ། རྩ་བ་མོས་ པར་ ཐུབ་ པས་་་་
གསུངས། ། དེ་ཡི་རྩ་བ་རྟག་ཏུ་ནི། ། རྣམ་སྨིན་འབྲས་བུ་་་
བསྒོམས་པས་སོ། ། ཞེས་ཏེ། དཔྱིས་ཕྱིན་པར་ བཤད་དོ། །
འདིའི་མོས་པ་དང་སྔ་མའི་འདུན་པ་གནད་གཅིག་པས། སྔར་ལྟར་
བཤད་དགོས་ཀྱང་འགྲེལ་བ་རྣམས་སུ་ཆེར་མི་གསལ་བར་འདུག་པས་
ངེས་པས་བྱའོ། ། ཐར་པ་ཐོབ་པ་ལ་དེ་དོན་གཉེར་གྱི་ངེས་འབྱུང་
དང༌། ཐམས་ ཅད་མཁྱེན་པ་ ཐོབ་པ་ལ་དེ་དོན་གཉེར་གྱི་བྱང་་་་
སེམས་ངེས་པར་དུ་དགོས་པར་གསུངས་པ་ཡང་འདིའི་གནད་ཀྱིས་ཏེ།
དེ་གཉིས་ཐོབ་འདོད་ཀྱི་འདུན་པ་མེད་ན་ཐོབ་བྱེད་ཀྱི་ལམ་ལ་མི་སློབ།
དེ་མ་བསླབ་ན་རང་བཞིན་གྱིས་མི་ཐོབ་པས་ཡིན་ནོ། དེ་ལྟར་དད་
པ་ལས་འདུན་པ་དང་དེ་ལས་རྩོལ་བ་སྐྱེ་བར་དགོངས་ནས། དེ་
གསུམ་སྔ་ཕྱི་རྒྱུ་འབྲས་སུ་ལན་གཅིག་མིན་པར་གསུངས་ཤིང༌། ཕྱི་
རོལ་གྱི་དཔེ་དག་གིས་ཀྱང་མཚོན་ནས་ཡོད་པ་སྟེ། དཔེར་ན་བཟའ་
བཏུང་གི་ཡོན་ཏན་ཡིད་ལ་བྱེད་པ་ན་དེ་ལ་དགའ་བའི་དད་པ་ཤུགས་
དྲག་སྐྱེ་ཞིང༌། དེས་ཟ་འདོད་ཤུགས་དྲག་ལངས་ཏེ་བཟའ་བཏུང་
ཚོལ་བའི་རྩོལ་བ་ཤུགས་དྲག་བྱེད་ལ། ཟོས་ནས་རྒྱགས་པ་ན་བཟའ་
བཏུང་ལ་ཡོན་ཏན་དུ་མཐོང་བའི་དད་པ་ལྡོག་ཅིང་། དེ་ལོག་པས་
ཟ་འདོད་ཀྱི་འདུན་པ་ལྡོག་ལ། ཟ་འདོད་མེད་པས་བཟས་ཕྱིར་ཚོལ་
- 140



བའི་རྩོལ་བ་མི་བྱེད་པ་སྟེ། ཀུན་ལ་སྦྱོར་ཤེས་པར་བྱའོ། ། ཡིན་
ཡང་ལོག་པའིཙྪཱཡུལ་ལ་དད་པ་ནི་ཉོན་མོངས་ཡིན་གྱི། དད་པ་་་
མཚན་ཉིད་པ་མིན་ནོ།: ། ་་ མདོར་ན་འབྲས་བུ་བདེ་བ་ཐམས་ཅད་
ནི་རྒྱུ་དགེ་བ་ཚུལ་བཞིན་བསྒྲུབས་པ་ལས་བྱུང་ལ། ་ དེ་ནི་བསྒྲུབ་
འདོད་ཀྱི་འདུན་བ་ལས་དང༌། དེ་ནི་དགེ་བའི་འབྲས་བུ་ཡིད་ཆེས་
པའི་དད་པ་ལས་བྱུང་བས། དཀར་བོའི་ལས་འབྲས་ལ་ཤེས་ནས་
ཡིད་ཆེས་བསྐྱེད་དགོས་པའི་རྒྱུ་མཚན་ནི་དེ་ལྟར་རོ། ། འདི་ལ་
བཀའ་གདམས་གོང་མས། ་ སོ་ནམ་དང་ཚོང་སོགས་ལ་འབྲས་བུ་
འབྱུང་བའི་ངེས་པ་མེད་མོད། འོན་ཏེ་འབྱུང་ངམ་སྙམ་པའི་ཐེ་ཚོམ་
ཙམ་ཡོད་པའི་སྟོབས་ཀྱིས་དེ་དང་དེའི་བྱ་བར་ནན་གྱིས་ཞུགས་ལ།
རང་ རེས་ ཆོས་ ལ་ འབད་ ན་ འབྲས་ བུ་ ངེས་ པར་ དུ་ འབྱུང་ཞིང་།
དེའང་ འདི་ ཕྱི་གཏན་གྱི་བདེ་ བ་ ཕུན་ སུམ་ ཚོགས་ པ་ འབྱུང་ མོད།
འོན་ཏེ་ཅི་ཡང་འབད་མི་ནུས་ཏེ། འདིས་ནི་ཡིད་ཆེས་ལྟ་ཞོག་ཐེ་
ཚོམ་ཙམ་ཡང་མེད་པ་གསལ་པོར་མཚོན་པ་ཡིན་གསུང་། ། གཞན་
ཡང་འཇིག་རྟེན་འདི་ན་བྱ་བ་གང་ལས་ཚེ་འདིར་ཕན་པའི་འབྲས་བུ་
ཕྲན་ཚེགས་གཅིག་འབྱུང་བར་མཐོང་ནའང་དེའི་ཆེད་དུ་ངལ་བ་ཁྱད་
བསད་ཀྱིས་འབད་པར་འདུག་ལ། ： ་ ་དེ་ལྟ་ན་ཆོས་ལས་གཏན་གྱི་བདེ་
བ་འབྱུང་ཞིང་དོན་ལ་ཇི་ལྟར་འབྱུང་བ་དེ་ལྟར་བློས་ཀྱང་མཐོང་ན་
- 141 -



ཅིའི་ཕྱིར་མི་འབད་དེ། སྔ་མ་ལས་བྱེ་བ་ཕྲག་འབུམ་འགྱུར་གྱིས་
འབད་རིགས་པ་ལ། རང་རེས་སྔ་མ་དེ་དག་གི་ཕྱེད་ཆ་ཙམ་ཡང་
ཆོས་ལ་འབད་མི་ནུས་པ་འདི་ཡང་དེཀོར་པོའི་ལས་འབྲས་ལ་ཡིད་མི་
ཆེས་པའི་སྐྱོན་གཅིག་གོ ་ ། ་་་་་་་
་གཉིས་པ་ནག་པོའི་ལས་འབྲས་ལ་ཡིད་ཆེས་དགོས་པའི་རྒྱུ་་་
མཚན་ནི། དཔེར་ན། ཁ་ཟས་ཞིམ་མངར་ཇི་ལྟ་བུ་ཞིག་ཡིན་རུང་
དེ་ དུག་ ཏུ་ ཤེས་ ཤིང་ ཡིད་ ཆེས་ ན་ ཇི་ ལྟར་ བཀྲེས་ ཀྱང༌ མི་ ཟ་ ལ།
གཞན་དུ་ཚམ་ཚོམ་མེད་པར་ཟ་བ་ལས་མ་འདས་པ་ལྟར། སྡིག་
པའི་ཉེས་དམིགས་ཇི་བཞིན་ཤེས་ན་སྲོག་ལ་བབ་ཀྱང་དེ་མི་བྱེད་ལ།
གཞན་དུ་ ཤར་ ཤར་བྱེད་པ་ལས་མ་འདས་པས། ནག་པོའི་ལས་
འབྲས་ཤེས་མི་ཤེས་ཀྱི་དགེ་སྐྱོན་དེ་ལྟ་བུའོ། ། གསལ་བར་བཤད་
ན་དུག་ཇི་ལྟར་རྣོ་ཡང་ཚེ་འདིར་གནོད་པ་ཙམ་དུ་ཟད་ལ། ཅིག་
ཤོས་ཇི་ལྟར་ཆུང་ཡང་ཚེ་དུ་མར་གནོད་པས། སྔ་ཕྱིར་ཉེས་དམིགས་
ཆེ་ཆུང་གི་ཁྱད་ཆེན་པོ་ཞུགས་ཤིང་། གང་དོན་ལ་ཇི་ལྟར་ཞུགས་པ་
དེ་ལྟར་རང་གིས་ཀྱང་ཤེས་ནས་ཡིད་ཆེས་ན་དུག་ལས་ཀྱང་སྡིག་ལ་
འཛེམ་བག་ཆེ་བ་ཞིག་ཅིའི་ཕྱིར་མི་འོང་། དེས་ན་བདག་དང་་་་
བདག་ལྟ་བུས་ནི་གཞན་གྱི་མིག་སྔར་བཙུན་མདོག་བྱེད་པ་ལས་ལྐོག་
ཏུ་ཉེས་ལྟུང་ཕྲ་མོ་རྣམས་ཕར་ཞོག་གི་ཤིན་ཏུ་རགས་པ་ལའང་འཛེམ་
- 142 ཁ་



བག་ཅི་ཡང་མེད་པར་འཇོལ་ཉོག་ཏུ་སྤྱད་པ་འདི་ནི་ལས་འབྲས་ལ་
ཡིད་ཆེས་སྤུ་ཙམ་ཡང་མེད་པའི་རང་རྟག་ས་བསྟན་པ་སྟེ། དེ་མིན་
སྡིག་ལ་ངོ་ལྐོག་བྱེད་པའི་གནས་མེད་པའི་ཕྱིར་ཏེ། : གང་དུག་ཏུ་
ཤེས་ན་དེ་ལ་ངོ་ལྐོག་བྱེད་ནས་ཟེར་མི་སྲིད་པ་བཞིན་ནོ། ། རང་
རེས་རྒྱལ་ཁྲིམས་བཀུར་ལ་ཆོས་ཁྲིམས་མིན་པ་དེ་ཡང་དོན་དུ་ལས་
འབྲས་ལ་ཡིད་མ་ཆེས་པའི་སྐྱོན་ཏེ། དེ་ལྟ་མིན་ན་གོ་ལྡོག་ནས་་
བཀུར་རིགས་པའི་ཕྱིར་རོ། ། ་་་་༌་་
ཇི་ལྟར་ཞེ་ན། ། རྒྱལ་ཁྲིམས་དང་འགལ་ཡང་གཡོ་དང་སྒྱུས་
ཆད་པ་མི་འབྱུབ་བའི་ཐབས་ཚུལ་བྱར་ཡོད་ལ། ཅི་སྟེ་བྱུང་ཡང་ཚེ་
འདིར་གཟན་པ་ཙམ་དུ་ཟད་ཅིང་། ་ ཆོས་ཁྲིམས་དང་འགལ་ན་ཆད་
པ་འགོག་མེད་དུ་འབྱུང་ཞིང་། དེ་ཡང་སྔ་མས་ཆར་མི་ཕོད་པའི་
ཡུན་རིང་ལ་ཤུགས་དྲག་པོ་འབྱུང་སྟེ། ཚོམས་ལས། འདི་ན་ལ་
ལས་རྒྱལ་པོའི་ཚིག་ཆེན་ལས། །་ འདས་ཀྱང་ལན་འགའ་ཆད་པ་
ཐོབ་མི་འགྱུར། ། ཐུབ་པའི་བཀའ་ལུང་ཚུལ་མིན་འདའ་བྱེད་
ན།. ། ་་ དུད་འགྲོར་འགྲོ་འགྱུར་ཨེ་ལའི་འདབ་ཀླུ་བཞིན། ། ཞེས་
སོ། ། དུད་འགྲོར་འགྲོ་བ་ནི་མཚོན་པ་ཙམ་སྟེ། གཞན་དུ་ཚབས་
ཆེན་ འགལ་ན་དམྱལ་བར་ ཡང་ འགྲོ་ བའི་ཕྱིར་རོ། ། དེས་ན།
དམྱལ་བར་འགྲོར་འགྱུར་དགེ་སློང་ལྷས་བྱིན་བཞིན། ། ཞེས་ཀྱང་
- 143 -



སྦྱར་འོས་སོ། ། འཇིག་རྟེན་ན་ཆེས་ གླེན་པར་བརྩིས་པའི་བོང་ །
བུས་ཀྱང་བསམ་བཞིན་གཡང་ལ་མི་མཆོང་སྟེ། དེ་ནི་གཡང་སའི་
ཉེས་དམིགས་མཐོང་བས་བྱས་ལ། དེ་ལྟ་ན་ཐ་མལ་པའི་གཡང་ས་
ཆེན་པོར་ལྷུང་བ་ལས་ཀྱང་སྡིག་པའི་གཡང་ས་ཆུང་ངུར་ལྷུང་བ་ཉེས་
དམིགས་ཆེ་ཞིང་། དོན་ལ་ཉེས་དམིགས་ཇི་ལྟར་གནས་པ་དེ་ལྟར་
ཤེས་ནས་ ཡིད་ཆེས་ན་བསམ་བཞིན་སྡིག་ལ་འཇུག་ པ་ ག་ལ་སྲིད།
དེས་ན་གདོན་གྱིས་བརླམས་པའི་མི་ལ་ལས་གཡང་ལ་ཡོན་ཏན་དུ་
མཐོང་སྟེ་དེར་བསམ་བཞིན་ལྕེབས་པ་ཇི་ལྟ་བ་དེ་ལྟར་རང་རེ་ཉོན་
མོངས་པའི་གདོན་གྱིས་བསླུ་ཏེ་སྡིག་ལ་ཡོན་ཏན་དུ་མཐོང་ནས་དགའ་
བཞིན་སྤྲོ་བཞིན་དུ་འཇུག་པ་འདི་ནི་ཆེས་ཡ་ང་བ་དང་ངོ་ཚ་བའི་
གནས་ཡིན་ནོ། ། །
མདོར་ཧྲིལ་གྱིས་དྲིལ་ན། ཁྱོད་ཀྱིས་བྱ་བ་གང་ལ་བླང་དོར་
འདི་བཞིན་དུ་གྱིས་དང༌། དེ་ལྟར་བྱས་ན་ཡིད་བཞིན་གྱི་ནོར་བུ་
འདི་སྦྱིན་གྱི། མིན་ན་འདི་ཉིད་དུ་སྲོག་དང་ཕྲལ་ལོ། ། ཞེས་
བསྒོ་བ་ཞིག་བྱུང་ན་ཇི་ལྟར་བསྒོ་བ་བཞིན་དུ་མི་བྱེད་པའི་ཐབས་མེད་
ལ། དེ་ལྟར་ན་ཚིག་གིས་དངོས་སུ་བསྒོ་མཁན་མེད་ཀྱང་དོན་ལ་
སྤང་བླང་ཚུལ་བཞིན་བྱེད་ན་ཚེ་གཏན་དུ་བདེ་ཞིང་། མིན་ན་་་་
གཏན་དུ་སྡུག་བསྔལ་བ་ལས་མི་འདའ་བས། དཀར་ནག་ལས་་་
- 144
-



འབྲས་ལ་བླང་དོར་ཚུལ་བཞིན་མི་བྱེད་པའི་ཐབས་མེད་ལ། འོན་ཏེ་
ལས་འབྲས་ལ་ཡིད་མ་ཆེས་ན་དེ་བྱེད་པ་མི་འོང་བས། འདི་ཕྱི་་
གཏན་དུ་བདེ་བ་འདོད་ཅིང་སྡུག་བསྔལ་མི་འདོད་ན་དེའི་རྩ་བ་ལས་
འབྲས་ལ་ཡིད་ཆེས་པའི་ཐབས་ལ་ཡོད་རྒུའི་རྩལ་གྱིས་འབུངས་ཤིག་
ཅེས་རང་གིས་རང་ལ་ཐལ་མོ་སྦྱར་ཏེ་གསོལ་བ་འདེབས་པ་ལགས་
སོ། ། འདི་ལ་བཀའ་གདམས་གོང་མའི་ཞལ་ནས་ཀྱང་། ལས་
འབྲས་ལ་ཡིད་ཆེས་ཀྱི་ངེས་པ་བརྟན་པོ་ཞིག་མ་རྙེད་ན་ནམ་མཁའ་ལ་
ལྕེས་ལྡག་པ་དང་མཚུངས་པར་ཆོས་ལ་གོ་རྒྱུ་དང་ཚོར་རྒྱུ་ཅི་ཡང་མི་
འོང་། གསུང་བ་དང་། རྗེ་བཙུན་མི་ལས་ཀྱང་། ་རྒྱུ་འབྲས་་
རགས་པ་ཙམ་ལའང་ཡིད་མ་ཆེས་པའི་རྟགས་ནར་མར་བསྟན་རྟིང༌།
སྟོང་ཉིད་ཀྱི་བཤད་པ་ལུང་རིགས་དང་མཐུན་མཐུན་མོ་མང་པོ་བྱས་
རུང་ སྟོང་ཉིད་དེ་བས་ཀྱང་ཕྲ་བས་གོ་བ་དང་ཡིད་ཆེས་པ་དཀའ།།
སྟོང་ཉིད་ལ་ཡིད་ཆེས་རྟིང་སྟོང་ཉིད་རང་རྒྱུ་འབྲས་བུ་ཤར་བ་གོ་ནས།
རྒྱུ་འབྲས་ཀྱི་འདོར་ལེན་སྡིག་སྤོང་དགེ་སྒྲུབ་ལ་རང་བཙོན་དུ་འགྲོ་བ་
ཡིན་ཞིང༌། ཆོས་ཀུན་གྱི་རྩ་བ་རྒྱུ་འབྲས་ལ་ཡིད་ཆེས་པ་འདི་ཡིན་
གསུང་བ་སོགས་མཐའ་ཡས་སོ། །： ཡིད་ཆེས་རྫོགས་པར་སྐྱེ་བ་ལ་
ནི་ས་ལམ་ཡ་ཚད་བགྲོད་དགོས་པར་ཡང་སེམས་ཏེ། གང་གི་ཕྱིར་
ན་ མངོན་ རྟོགས་ རྒྱན་ ལས་ བྱང་ཆུབ་ ཡན་ལག་ལས་ རྣམས་ ནི། །
- 145 -



ཆུད་མི་ཟ་དང་བདེན་མཐོང་དང༌། ། ཞེས་པའི་ལས་འབྲས་ཆུད་
མི་ཟ་བ་ལ་འགོད་བ་ས་དགུ་པའི་གནས་སྐབས་ལ་སྦྱོར་བ་ཉིད་ཀྱིས་
ཤེས་སོ། ། དེས་ན་མཁས་པ་དང་གྲུབ་པར་རློམ་པ་འགའ་ཞིག་
སྤྱིར་ལམ་རིམ་དང་དེའི་ནང་ནས་ཀྱང་ལས་འབྲས་དང་འཆི་བ་མི་
རྟག་པ་སོགས་སྐྱེས་བུ་ཆུང་ངུའི་ཆོས་སྐོར་འདི་རྣམས་ནི་ཁྱིམ་པ་མི་
ནག་པ་ལྟ་བུའི་ཆོས་ཤིག་ལ་མངོན་ཏེ་བཤད་རིན་དང་སྒོམ་རིན་མེད་
པའི་སྐད་བྱས་པ་དེ་དག་གིས་ནི་ཆོས་ཀྱི་གནད་འགག་ཕྱོགས་ཙམ་
ཡང་མ་གོ་བ་ཡིན་ནོ། ། ཞེས་ཐག་བཅད་ནས་བཤད་པས་ཆོག་གོ
། གཉིས་པ་ནི། གང་ལས་ཇི་ལྟར་ཤེས་པར་བྱ་སྙམ་ན། ཚུལ་
བཞིའི་སྒོ་ནས་ ཏེ། ལས་ངེས་ པའི་ཚུལ། འཕེལ་ཆེ་བའི་ཚུལ།
མ་བྱས་པ་དང་མི་ཕྲད་པའི་ཚུལ། བྱས་པ་ཆུད་མི་ཟ་བའི་ཚུལ་ལོ། །
དང་པོ་ནི། དཔེར་ན་ནས་བཏབ་པ་ལས་ནས་ཁོ་ན་འབྱུང་གི་གྲོ་མི་
འབྱུང་བ་དང་། དེ་བཞིན་གྲོ་བཏབ་པ་ལས་ཀྱང་གྲོ་ཁོ་ན་འབྱུང་གི་
ནས་མི་འབྱུང་བ་སོགས་ས་བོན་གང་དང་གང་ལས་དེ་དང་དེའི་་་
རིགས་ཁོ་ན་འབྱུང་གི་གཞན་མི་འབྱུང་བ་མངོན་སུམ་དུ་མཐོང་བཞིན་
པ་ལྟར། སྤྱིར་དགེ་སྡིག་གི་རྒྱུ་ལས་བདེ་སྡུག་གི་འབྲས་བུ་སོ་སོར་མ་
འཆོལ་བར་འབྱུང་ངེས་ཤིང་། བྱེ་བྲག་སྦྱིན་པ་ལས་ལོངས་སྤྱོད་དང་
སེར་སྣ་ལས་དབུལ་པོ་སོགས་དགེ་སྡིག་གི་རྒྱུ་གང་དང་གང་ལས་བདེ་
- 146 –



སྡུག་གི་འབྲས་བུ་དེ་དང་དེ་མ་འཆོལ་བར་སོ་སོར་འབྱུང་ངེས་པས་ན།
ལས་ངེས་པ་ཞེས་བྱ་སྟེ། མདོ་ལས། ཅི་འདྲ་བ་ཡི་ལས་བྱས་པ། །
དེ་འདྲའི་འབྲས་བུ་ཉིད་དུ་འབྱུང་། ། ཞེས་སོ། །： ཚུལ་འདི་ལ་
ངེས་པ་རྙེད་པ་ནི་འཇིག་རྟེན་པའི་ཡང་དག་པའི་ལྟ་བ་ཞེས་དཀར་
ཆོས་ཀུན་གྱི་གཞིར་གསུང་རབ་ནས་ལན་གཅིག་མིན་པར་བསྔགས་
སོ། ། གཉིས་པ་འཕེལ་ཆེ་བ་ལ། སྤྱི་དང་། ཁྱད་པར་གཉིས་
ལས། དང་པོ་ལ། ངོ་བོའི་སྒོ་ནས་འཕེལ་བ། - བསམ་པའི་སྒོ་
ནས་འཕེལ་བ། ཞིང་གི་སྒོ་ནས་འཕེལ་བ། རྟེན་གྱི་སྒོ་ནས་འཕེལ་
བ།། དུས་ཀྱི་སྒོ་ནས་འཕེལ་བ། གཞིའི་སྒོ་ནས་འཕེལ་བའོ། །
དང་པོ་ནི། དགེ་སྡིག་གི་རྒྱུ་ཆུང་ངུ་ལས་ཀྱང་བདེ་སྡུག་གི་འབྲས་བུ་
རྒྱ་ཆེར་འཕེལ་བ་སྟེ། ང་ལས་ནུ་དང་གནག་རྫི་དགའ་བོ་ལ་སོགས་
པའི་བྱུང་བའི་མཐའ་བཞིན་ནོ། ། གཉིས་པ་ནི། དགེ་སྡིག་གི་
ལས་གང་ཡིན་ཡང་རུང་སྟེ་བསམ་པ་ཤུགས་དྲག་པོས་བྱས་པ་ལ་ནི་
འབྲས་བུ་གཞན་ལས་ཆེ་བ་དང་དུས་མྱུར་དུ་འབྱུང་བར་གསུངས་ཏེ།
དགེ་ སློང་ མ་ དཀར་ མོ་ ཟེར་ བའི་བྱུང་ བའི་ མཐའ་ བཞིན་ནོ། །
གསུམ་པ་ནི། ཡུལ་བླ་མ་སོགས་ཇི་ཙམ་ག་ཉན་པ་དེ་ཙམ་གྱིས་དེ་ལ་
ཕན་གནོད་བྱས་ན་འབྲས་བུ་ཆེ་བ་སྟེ། དཔེར་ན་ཕྱོགས་བཅུའི་
སེམས་ ཅན་ཐམས་ ཅད་བཙོན་ར་མུན་ནག་ཏུ་བཅུག་པ་ལས་བྱང་
- 147 -



སེམས་ལ་ཁྲོས་ནས་འདི་མི་ལྟ་ཞེས་རྒྱབ་ཀྱིས་ཕྱོགས་ནས་འདུག་ན་
ཉེས་དམིགས་ཆེ་བ་དང་། ཡང་དང་བས་མིག་ལེགས་ཙམ་བལྟས་
ནའང་དེ་མཚུངས་ཀྱི་ཕན་ཡོན་འབྱུང་བར་གསུངས་པ་ལྟ་བུའོ། །
བཞི་པ་ནི། སྡོམ་ལྡན་གྱིས་དགེ་སྡིག་གང་བྱས་ཀྱང་གཞན་ལས་
སྟོབས་ཆེ་བ་སྟེ། ཁྱིམ་བས་མར་ཁུ་རྒྱ་མཚོ་ཙམ་ལ་སྙིང་པོ་རི་རབ་
ཙམ་བཙུགས་ཏེ་སངས་རྒྱས་ལ་ཕུལ་བ་བས་རབ་བྱུང་གིས་མར་ཁུ་
ཅུང་ཟད་ཙམ་ལ་སྙིང་པོ་ཁབ་རྩེ་ཙམ་བཙུགས་ཏེ་སངས་རྒྱས་ལ་ཕུལ་
་ན་བསོད་ནམས་ལྷག་པར་ཆེ་བ་དང་། ཡང་ཁྱིམ་པས་ལོ་བརྒྱ་སྟོང་
མང་པོར་སྡིག་སྤྱད་པ་བས། རབ་བྱུང་གིས་སྐད་ཅིག་དག་སྤྱད་པ་
ཉེས་དམིགས་ཆེ་བ་ལྟ་བུའོ། ། ལྔ་པ་ནི། དགེ་སྡིག་གང་ཡིན་
ཡང་ དུས་རྟག་པར་ བྱས་ན་ ཤིན་ ཏུ་ སྟོབས་ཆེན་པོར་འགྱུར་བ་ སྟེ།
ཆུ་ ཐིགས་ བསགས་ པས་ རྒྱ་ མཚོར་ འགྱུར་ བའི་ དཔེ་ བཞིན་ ནོ། །
དྲུག་པ་ནི། གཞི་ སེམས་ ཅན་གཅིག་ལ་ ཕན་གནོད་བྱས་ པ་ལས་
གཉིས་ལ་ཕན་གནོད་བྱས་ན་འབྲས་བུ་ལྡབ་འགྱུར་གྱིས་ཆེ་བ་ལྟ་བུས་
མཚོན་ཚུལ་ཇི་ཙམ་མང་བ་དེ་ཙམ་གྱིས་འབྲས་བུ་བདེ་སྡིག་མང་དུ་
འབྱུང་བའོ། ། གཉིས་པ་ནི། དགེ་བ་ལ་དམིགས་བསལ་གྱིས་
འཕེལ་ལུགས་དུ་མ་ཞིག་ཡོད་པ་སྟེ། དེའང་དུས་ཀྱི་སྒོ་ནས་འཕེལ་
བ་ནི། རྫོགས་ལྡན་ལ་བསླབ་གཞི་ཡོངས་རྫོགས་ཡུན་རིང་པོར་མ་
- 148 -



ཉམས་པར་བསྲུངས་པ་ལས་སྙིགས་དུས་སུ་བསླབ་པ་སྣ་གཅིག་ཉིན་
ཞག་གཅིག་ཙམ་བསྲུངས་ན་བསོད་ནམས་ཆེས་ཆེ་བར་གསུངས་པ་ལྟ་
བུ་དང་། ཞིང་ཁམས་ཀྱི་སྒོ་ནས་འཕེལ་བ་ནི། དག་པའི་ཞིང་
ཁམས་སུ་དགེ་བ་རྣམ་དག་བསྐལ་པར་བསྒྲུབས་པ་ལས་མ་དག་པའི་
ཞིང་ཁམས་འདི་ལྟ་བུར་དགེ་བའི་གཟུགས་བརྙན་སྐད་ཅིག་ཙམ་་་
བསྒྲུབས་ན་ཕན་ཡོན་ཆེ་བ་ལྟ་བུ་དང་། ་་ ཟིན་བྱེད་གྲོགས་ཀྱི་སྒོ་ནས་
འཕེལ་བ་ནི། བདག་མེད་རྟོགས་པའི་ཤེས་རབ་ཀྱིས་མ་ཟིན་པའི་
དགེ་བ་ལས་དེས་ཟིན་པའི་དགེ་བ་ཆེས་ཕན་ཡོན་ཆེ་བ་ལྟ་བུ་དང་།
ཆེད་དུ་བྱ་བའི་སྒོ་ནས་འཕེལ་བ་ནི། བྱང་སེམས་ཀྱིས་དགེ་རྩ་སྣ་
གཅིག་ལས་མ་བསྒྲུབ་ཀྱང་ཆེད་དུ་བྱ་བའི་སེམས་ཅན་ཇི་སྙེད་པ་དེ་
སྙེད་ཀྱི་ཕན་ཡོན་ཐོབ་པ་ལྟ་བུ་དང་། ཐབས་མཁས་ཀྱི་སྒོ་ནས་་་་
འཕེལ་བ་ནི། བསྔོ་བ་དང་གཞན་ཡང་སྔགས་བླ་མེད་ཀྱི་ཐབས་
མཁས་རྨད་དུ་བྱུང་བའི་སྒོ་ནས་འཕེལ་བ་ལྟ་བུ་སྟེ། ད་དུང་མང་
ངོ༌། །
གསུམ་པ་ལས་མ་བྱས་པ་དང་མི་ཕྲད་པ་ནི། དགེ་སྡིག་གི་
ལས་མ་བྱས་ན་བདེ་སྡུག་གི་འབྲས་བུ་དང་མི་ཕྲད་པ་སྟེ། སྦྱིན་པ་མ་
བཏང་ན་ལོངས་སྤྱོད་དང་མི་ཕྲད། ་ སེར་སྣ་མ་བྱས་ན་དབུལ་པོ་
དང་མི་ཕྲད་པ་ལྟ་བུའོ། ། དེས་ན་འདིར་མི་ཕྲད་པ་ནི་མི་འབྱུང་
- 149 -



བའི་དོན་ཡིན་པས། ་་སྦྱིར་བདེ་བ་འདོད་ན་དགེ་བ་ལ་འབད་དགོས་
ཤིང་། ཁྱད་པར་ལོངས་སྤྱོད་འདོད་ན་སྦྱིན་པ་དང་། བདེ་འགྲོ་
འདོད་ན་ཚུལ་ཁྲིམས་ལ་འབད་དགོས་བ་སོགས་ཐམས་ཅད་ལ་ཤེས་
པར་བྱའོ། ། ་་་་་་
བཞི་པ་བྱས་པ་ཆུད་མི་ཟ་ནི། ཇི་སྐད་དུ། ལུས་ཅན་དག་
གི་ལས་རྣམས་ནི། བསྐལ་པ་བརྒྱར་ཡང་ཆུད་མི་ཟ། ། ཚོགས་
ཤིང་དུས་ལ་བབ་པ་ན། ། འབྲས་བུ་སྨིན་པ་ ཉིད་དུ་འགྱུར། །
ཞེས་དཀར་ནག་གི་ལས་བྱས་ནས་གེགས་བྱེད་དང་མ་ཕྲད་ན་བསྐལ་
པ་བརྒྱ་ཕྲག་དུ་མ་སོང་ཡང་བར་མ་དོར་ཆུད་ཟོས་སུ་མི་འགྲོ་བར་ནམ་
སྨིན་བྱེད་ཀྱི་རྐྱེན་དང་ཕྲད་ཅིང་སྨིན་པའི་དུས་ལ་བབ་པ་ན་འབྲས་བུ་
གདོན་མི་ཟ་བ་ཉིད་དུ་སྨིན་ཞིང༌། དེའང་ས་ལ་མ་ཡིན་རྡོ་ལ་མ་ཡིན་
པར་རང་ཁོ་ན་སྨིན་པ་སྟེ། དཔེར་ན་བྱ་ནམ་མཁའ་ལ་འགྲོ་བ་ན་རེ་
ཞིག་གྲིབ་མ་གར་ཡོད་མི་མངོན་ཀྱང་ནམ་ས་ལ་འབབ་པ་ན་རང་འོག་
ཏུ་ལྷང་གིས་འབྱུང་བ་བཞིན་དུ་རང་རེས་དཀར་ནག་གི་ལས་བྱས་རེ་
ཞིག་ཅིག་ལ་ཕན་གནོད་ཅི་ཡང་མི་ཐོན་པས་ལས་ལ་འབྲས་བུ་ལྟ་ཞིག་
ཡོད་དམ་སྙམ་པ་འབྱུང་མོད་ཀྱི། ནམ་དུས་ལ་བབ་པ་ན་རྐྱེན་གང་
གིས་ཀྱང་ཟློག་ཏུ་མེད་པར་རང་ཐོག་ཏུ་ཁྲིག་གིས་འབྱུང་བར་ཤེས་
པར་བྱའོ། ། སྔོན་འཕགས་སྐྱེས་པོས་སེར་སྐྱར་དམག་དྲངས་པ་ན་
- 150 -



མི་ལ་ལ་བྲོས་ནས་ཐར་བ་ནི་ལས་མ་བྱས་པ་དང་མི་ཕྲད་པའི་སྟོབས་
ཀྱིས་དང༌། འགའ་ཞིག་ཇི་ལྟར་འབྲོས་ཀྱང་མི་ཐར་བར་གཞུག་དེའི་
ལག་འོག་ཏུ་སོང་བ་ནི་བྱས་པ་ཆུད་མི་ཟ་བའི་སྟོབས་ཀྱིས་ཡིན་པར་
གསུངས་ཏེ། དེ་དང་འདྲ་བའི་ལོ་རྒྱུས་མཐའ་ཡས་པ་གཅིག་་་་་་
མཛངས་བླུན་སོགས་སུ་གསུངས་པ་རྣམས་ཤེས་པར་བྱས་ནས་ངེས་པ་
ཅི་འདྲོངས་ལྟ་བར་བྱའོ། །་་་ ་་་་
ལས་ལ་ཡིད་ཆེས་དཀའ་བའི་རྒྱུ་མཚན་ནི།། ་ སྲོག་གཅོད་པ་ལྟ་
བུ་ལ་མཚོན་ན། ། ་ མཚོན་བསྣུན་པའི་སྦྱོར་བ་ལྟ་བུ་ནི་དེའི་ལས་ཡིན་
ལ། - དེ་ལྟ་ན་སྦྱོར་བ་དེ་བཏང་བ་དང་དུས་མཉམ་དུ་ལས་དེ་་་
འགགས་ནས་མེད་པས། ། ཕྱིས་དེ་ལས་འབྲས་བུ་ཇི་ལྟར་འབྱུང་སྟེ།
ས་བོན་འཚིག་ནས་ཐལ་བའི་རྡུལ་ཙམ་ཡང་མེད་པར་བྱས་ཟིན་པའི་
རྗེས་སུ་སླར་དེ་ལས་མྱུ་གུ་འབྱུང་བའི་གནས་མེད་པ་བཞིན་ནོ་སྙམ་
པའོ། ། འདི་ལ་གྲུབ་མཐའ་འགའ་ཞིག་གིས་ནི་ལས་འགགས་ཀྱང་
དེའི་བག་ཆགས་ཀུན་གཞི་ལ་གནས་པས་སྐྱོན་མེད་ཅེས་ཟེར་བ་དང་།
ལ་ལས་ཆུད་མི་ཟ་བ་ཞེས་པ་ཞིག་ཁས་བླངས་ཏེ་སྐྱོན་སྤོང་བ་སོགས་
བཞེད་ཚུལ་མི་འདྲ་བ་མང་མོད། མཁས་པ་དབུ་མ་པས་ནི། གང་
ཕྱིར་རང་བཞིན་གྱིས་དེ་མི་འགགས་པ། ། དེ་ཕྱིར་ཀུན་གཞི་མེད་
ཀྱང་འདི་ནུས་ཕྱིར། ། ལ་ལར་ལས་འགགས་ཡུན་རིང་ལོན་ལས་
- 151 -



ཀྱང་། ། འབྲས་ བུ་ ཡང་ དག་ འབྱུང་ བར་ རིག་ པར་ གྱིས། །
ཞེས་ལས་རང་བཞིན་གྱིས་མི་འགགས་པའི་རྒྱུ་མཚན་ཁོ་ནས་དོགས་པ་
དེ་སེལ་བར་མཛད་དེ། ཕྲ་བ་བས་ཀྱང་ཆེས་ཕྲ་བའི་གནས་སོ། །
འདིར་ནི་དཔྱོད་པའི་སྒོ་ཙམ་ཞིག་བསྟན་པ་སྟེ། རྒྱས་པར་དབུ་མའི་
གཞུང་དུ་ཤེས་པར་བྱའོ། ། མདོར་ན་ལས་ལས་འབྲས་བུ་འབྱུང་
བ་ནི་མངོན་སུམ་དང་དངོས་སྟོབས་གང་གིས་ཀྱང་མི་འགྲུབ་པས།
ཡིད་ཆེས་པའི་ལུང་གི་རྟགས་ལས་བསྒྲུབས་དགོས་ཤིང༌། དེ་གྲུབ་
ཕྱིན་དགེ་སྡིག་གི་ལས་ལས་བདེ་སྡུག་གི་འབྲས་བུ་སོ་སོར་མ་འཆོལ་
བར་འབྱུང་བ་ནི་དངོས་སྟོབས་ཀྱི་རིགས་པས་དཔོག་ནུས་པར་འདུག་
སྙམ་མོ། ། འོན་ཏེ་ལོང་བའི་ནོམ་ཞུག་ལ་ཡིད་བརྟན་མེད་པས་
མཁས་པ་རྣམས་ཀྱིས་དཔྱད་པར་བྱའོ། །
གསུམ་ པ་ ཤེས་ ནས་ འཇུག་ ལྡོག་བྱ་ཚུལ་ལ། དངོས་ དང་།
འཕྲོས་དོན་ནོ། ། དང་པོ་ནི། དེ་ལྟར་ལས་ངེས་བ་དང་འཕེལ་
ཆེ་བའི་ཕྱིར་ན་སྤྱིར་དགེ་སྡིག་གི་ཆ་ཕྲ་མོ་ཙམ་ལའང་བླང་དོར་གྱི་
འཇུག་པ་མ་ནོར་བ་བྱ་དགོས་ལ། དེའང་དགེ་སྡིག་ལ་འཇུག་པའི་
སྒོ་ནི་ལུས་ངག་ཡིད་གསུམ་དུ་ངེས་ཤིང་། དེ་གསུམ་གྱི་དགེ་མི་དགེ་
རགས་ པ་ རྣམས་ བསྡུས་ ན། བཅུར་ འདུས་ པར་ གསུངས་ པས།
སྤོང་ཅི་ཐུབ་ལྟ་དགོས་ཏེ། མི་དགེ་བཅུ་སྤོང་གི་ཚུལ་ཁྲིམས་་་་
--
ར་བའོ། །
- 152 -



མངོན་མཐོ་ངེས་ལེགས་ཀུན་གྱི་གཞི་གཅིག་པར་བསྔགས་པའི་ཕྱིར་
རོ། ། དེ་ལྟར་ཡང་བཤེས་སྤྲིངས་ལས། ཁྲིམས་ནི་རྒྱུ་དང་མི་རྒྱུའི་
ས་བཞིན་དུ། ། ཡོན་ཏན་ཀུན་གྱི་གཞི་རྟེན་ལགས་པར་་་་་་་་་
གསུངས། ། ཞེས་དང༌། དབུ་མ་འཇུག་པ་ལས། ་སོ་སོ་སྐྱེ་བོ་
རྣམས་དང་གསུང་སྐྱེས་དང་། རང་བྱང་ཆུབ་ལ་བདག་ཉིད་ངེས་
རྣམས་དང༌། ། རྒྱལ་སྲས་རྣམས་ཀྱི་ངེས་པར་ལེགས་པ་དང༌། །
མངོན་མཐོའི་ རྒྱུ་ ནི་ ཚུལ་ ཁྲིམས་ ལས་ གཞན་ མེད། ། ཅེས་ ཏེ།
མཐའ་ཡས་སོ། ། དེས་ན་མི་དགེ་བཅུ་ལ་འཇོལ་ཉོག་ཏུ་སྤྱད་་་་
བཞིན་ད་དུང་མངོན་མཐོ་དང་ངེས་ལེགས་ཐོབ་པར་འདོད་པ་ནི་གཞི་
གང་ཡང་མེད་པའི་ནམ་མཁའ་སྟོང་པར་མཁར་བརྩིགས་འདོད་པ་
དང་འདྲ་བས། བཞད་གད་ཀྱི་གནས་སོ། ། །
དེ་ལ་སྤང་བྱ་མི་དགེ་བ་བཅུ་ནི། ལུས་ཀྱི་སྒོ་ནས་སྲོག་གཅོད་
པ། མ་བྱིན་པར་ལེན་པ། ། འདོད་པས་ལོག་པར་གཡེམ་པ་སྟེ་
གསུམ་དང་། ངག་གི་སྒོ་ནས་རྫུན། ཕྲ་མ། ཚིག་རྩུབ། ངག་
བཀྱལ་ཏེ་བཞི་དང་། ་ ཡིད་ཀྱི་སྒོ་ནས་བརྣབ་སེམས། གནོད་་་་
སེམས། ལོག་ལྟ་སྟེ་གསུམ་མོ། ། དེ་དག་གི་གཞི། བསམ་པ།
སྦྱོར་བ་སོགས་ནི་འདིར་མ་བྲིས་ཏེ། ་ལོགས་སུ་བྲིས་པ་ལས་ཤེས་
པར་བྱའོ། ། དགེ་བ་བཅུ་ནི། མི་དགེ་བཅུ་ལ་ཉེས་དམིགས་སུ་
- 153 - ་



བལྟས་ནས་སྤོང་བར་བྱེད་པའི་སེམས་པ་བཅུ་སྟེ། དེ་ལྟ་ན་འདི་
སྙམ་དུ་གཞན་གྱིས་རང་གསོད་ན་ཇི་ལྟར་བཟོད་ཐབས་མེད་པ་དང༌
འདྲ་བར་རང་གིས་གཞན་གསོད་ནའང་ཡུལ་དེས་བཟོད་ཐབས་མེད་
པས་གསོད་ག་ལ་རུང་། དེས་ན་ཉི་མ་དེ་རིང་ནས་བཟུང་སྟེ་རྐྱེན་ཅི་
ལ་འཐུག་ཀྱང་སེམས་ཅན་སུ་ཡང་མི་གསོད་སྙམ་དུ་ཞེ་ཐག་པ་ནས་
དམ་བཅའ་བར་བྱ་སྟེ། དེ་ལྟར་བྱས་ན་སེམས་ཅན་གྱི་གྲངས་དང་
མཉམ་པའི་སྡོམ་པ་རེ་རེ་ཐོབ་པས། ཕན་ཡོན་མཐའ་ཡས་ ཤིང་།
དེའི་འབྲས་བུར་ཤི་བའི་འོག་ཏུ་ཡང་བདེ་འགྲོའི་རྟེན་བཟང་ཁྱད་པར་
ཅན་ཐོབ་པར་མ་ཟད། ཚེ་རབས་ཐམས་ཅད་དུ་ཚེ་རིང་ཞིང་ནད་
མི་འབྱུང་བ་སོགས་ཕན་ཡོན་བསམ་གྱིས་མི་ཁྱབ་པ་ཇི་ལྟར་འབྱུང་
བའི་ཚུལ་རྣམས་སའི་སྙིང་པོ་འཁོར་ལོ་བཅུ་གཅིག་པ་སོགས་མདོ་རྒྱུད་
དགོངས་འགྲེལ་དང་བཅས་པ་ནས་ཇི་སྐད་གསུངས་ པ་ལྟར་དང༌།
ཡིད་ཆེས་པའི་ལོ་རྒྱུས་ཀྱང་མཛངས་བླུན་སོགས་སུ་རྒྱས་པར་འབྱུང་བ་
ལྟར་རོ། ། མ་བྱིན་ལེན་སྤོང་བ་སོགས་ལའང་ཕན་ཡོན་དེ་་་་་་
མཚུངས་འབྱུང་བས། དཀར་བོ་དགེ་བ་བཅུ་ནི་སྨན་ལྟར་བསྟེན་
གང་ཐུབ་བྱ་དགོས་སོ། ། གལ་ཏེ་སེམས་ཅན་གཞན་གྱི་སྲོག་་་་
གཅོད་པ་སོགས་མི་དགེ་བ་བཅུའི་ལས་ཀྱི་ལམ་ལ་ཞུགས་ན་ནི། ཇི་
སྐད་དུ། ཀུན་གྱི་དང་པོ་ངན་འགྲོའོ། ། ཞེས་མི་དགེ་བཅུ་པོ་
= 154



གང་བྱས་ཀྱང་ཤི་ནས་ཐོག་མར་ངན་སོང་དུ་སྡུག་བསྔལ་དཔག་ཏུ་
མེད་པ་མྱོང་དགོས་ཤིང༌། ། དེ་ནས་ཐར་དུ་ཆུག་ཀྱང་ཚེ་ཐུང་ཞིང་
ནད་མང་བ་སོགས་ཉེས་དམིགས་བསམ་གྱིས་མི་ཁྱབ་ཅིང་བརྗོད་ཀྱིས་
མི་ལང་བ་འབྱུང་བར་གསུངས་པས། སྡིག་པ་མི་དགེ་བ་བཅུ་ནི་
དུག་ལྟར་སྤོང་གང་ཐུབ་བྱ་དགོས་སོ། ། མདོར་ན་མི་དགེ་བཅུའི་
རྣམ་བཞག་རགས་རིམ་ཙམ་ཤེས་པར་བྱས་ཏེ། དེ་ནས་འདི་སྙམ་དུ་
ད་ནས་བཟུང་སྟེ་སྲོག་མི་གཅོད། མ་བྱིན་པར་མི་ལེན། འདོད་
ལོག་མི་བྱ། རྫུན་མི་སྨྲ། ཕྲ་མ་མི་བྱེད། ཚིག་རྩུབ་མི་སྨྲ། ངག་
བཅལ་ མི་ གླེང་། བརྣབ་ སེམས་ མི་ བྱ། གནོད་ སེམས་ མི་ བྱ།
ལོག་ལྟ་མི་བྱ་སྙམ་དུ་ཡིད་ཀྱིས་ཡང་དག་པར་བསྡམ་པར་བྱ་སྟེ། དེ་
ལྟར་བྱས་ན་དགེ་བཅུའི་གནད་འདུས་པའི་ཉམས་ལེན་དུ་འགྱུར་ཞིང་།
སྔར་བསགས་ཀྱི་སྡིག་ལྟུང་མང་པོ་ལྷག་མེད་དུ་འཇོམས་པར་ཉི་མའི་
སྙིང་བོའི་མདོར་གསུངས་པས་ཤིན་ཏུ་གནད་ཆེའོ། ། དེ་ལྟར་རབ་
ལ་མི་དགེ་བཅུ་ག་གཏན་དུ་སྤོང་གང་ཐུབ་བྱེད་ཅིང་། ཅི་སྟེ་དེ་ལྟར་
མི་ཐུབ་ན་རེ་རེ་ཙམ་ཡང་གཏན་དུ་སྤོང་གང་ཐུབ་བྱ་ལ། ་ འབྱུང་ཉེ་
བ་རྣམས་ཀྱང་ཉིན་ཞག་རེ་ཙམ་ཡང་སྤོང་གང་ཐུབ་བྱའོ། ། དེས་
ན་རྟེན་གྱི་དྲུང་དུ་ཕྱག་གསུམ་འཚལ་ལ། བདག་གི་དུས་འདི་ནས་
བཟུང་སྟེ་ཇི་སྲིད་ལོ་གཅིག་གམ་ཟླ་བ་གཅིག་གམ་ཐ་ན་ཉིན་ཞག་་
- 155 -



གཅིག་གི་བར་དུ་ཡང་ཉེས་པ་འདི་དང་འདི་མི་བྱའོ་ཞེས་ཁས་བླང་
བར་བྱ་སྟེ། དེ་ལྟར་བྱས་པས་ཀྱང་ཡུལ་དུས་ཀྱི་སྟོབས་ཀྱིས་ཕན་
ཡོན་ཤིན་ཏུ་ཆེ་བ་འབྱུང་ངོ་། ། དེ་སྐད་དུ་ཡང་མདོ་ལས། གང་
གིས་བསྐལ་པ་གངྒའི་བྱེ་སྙེད་དུ། ། དང་བའི་སེམས་ཀྱིས་ཟས་
དང་སྐོམ་རྣམས་དང་། ། གདུགས་དང་བ་དན་མར་མེའི་ཕྲེང་བ་
ཡིས། ། སངས་རྒྱས་བྱེ་བ་ཕྲག་ཁྲིག་རིམ་གྲོ་བྱས། ། གང་གིས་
དམ་ཆོས་རབ་ ཏུ་འཇིག་པ་དང་། ། ་བདེ་གཤེགས་བསྟན་པ་་་་
འགགས་པར་འགྱུར་བའི་ཚེ། ། ཉིན་མཚན་དུ་ནི་བསླབ་པ་གཅིག་
སྤྱོད་ན། ། བསོད་ནམས་ དེ་ ནི་ དེ་ བས་ ཁྱད་ པར་འཕགས། །
ཞེས་སོ། ། འདི་གྲགས་མི་ཆེ་ཡང་ཁུངས་མེད་པ་མིན་ཏེ། བསྡུ་
བ་ནས་དགེ་བསྙེན་བརྒྱ་ཐམ་པ་གསུངས་པ་དང་། སྣ་གཅིག་སྣ་
འགའ་སྤྱོད་པའི་དགེ་བསྙེན་ཡོད་པར་གསུངས་པས་ཤེས་ནུས་སོ། །
འོན་ཏེ་གཅིག་ཙམ་སྤོང་ བར་ཡང་ ཕན་ ཡོན་ ཡོད་ཟེར་བ་ཡིན་གྱི།
གཞན་མི་སྤོང་བ་ལ་ཉེས་དམིགས་མེད་ཟེར་བ་ག་ལ་ཡིན་ཏེ་མིན་པས།
ཕྱེད་པར་བྱའོ། ། འདིར་སྡོམ་ལྡན་ཡིན་ན་གང་ཁས་བླངས་པའི་
བསླབ་བྱ་མཐའ་དག་དང༌། དེ་མིན་ཡང་མི་དགེ་བཅུའི་རྣམ་བཞག་
ཕྲ་ཞིང་ཞིབ་པར་ཤེས་ནས་སྤང་བླང་བྱེད་པ་ཞིག་གཏན་གྱི་མདུན་མའི་
གཞི་རྩ་གཅིག་པུ་ཡིན་པས། རྒྱས་པར་གཞན་དུ་ཤེས་པར་བྱའོ། །
- 156 -



གཉིས་པ་འཕྲོས་དོན་ལ་གཉིས་ལས། དང་པོ་ལ། སྟོབས་
བཞིས་སྡིག་པ་སྦྱོང་ཚུལ་དང༌། རྣམ་སྨིན་གྱི་རྟེན་བསྒྲུབ་ཚུལ་ལོ། །
དང་པོ་ནི། དེ་ལྟར་སྡིག་ལྟུང་སྤྱི་དང་། ། ཁྱད་པར་མི་དགེ་་
བཅུས་མ་གོས་པ་ལ་འབད་ཀྱང་ཉོན་མོངས་མང་བ་དང་དྲན་ཤེས་མི་
བརྟན་པ་སོགས་ཀྱིས་རྐྱེན་པས་བརྒྱ་ལ་གོས་ནའང་ཇི་མི་སྙམ་པར་
འཇོག་ཏུ་མི་རུང་བས། སྟོབས་བཞིའི་སྒོ་ནས་ཕྲལ་ཕྲལ་དུ་བཤགས་
དགོས་ལ། སྟོབས་བཞི་ནི། རྟེན་གྱི་སྟོབས། རྣམ་པར་སུན་
འབྱིན་པའི་སྟོབས། གཉེན་པོ་ཀུན་ཏུ་སྤྱོད་པའི་སྟོབས། ཉེས་བ་
ལས་སླར་ལྡོག་པའི་སྟོབས་སོ། ། དེ་ལ་དང་པོ་ནི། , སྐྱབས་འགྲོ་
དང་སེམས་བསྐྱེད་བྱ་བའོ། ། གཉིས་པ་ནི། སྡིག་པའི་ཉེས་་་་
དམིགས་ དྲན་ ནས་ སྔར་ བྱས་ ལ་ འགྱོད་ སེམས་ བསྐྱེད་ པའོ། །
གསུམ་པ་ནི། སྡིག་ལྟུང་སྦྱོང་བའི་བསམ་པས་དེའི་གཉེན་པོར་དགེ་
བ་ལ་འབད་པ་སྟེ། མཚན་དང་གཟུངས་སྔགས་ཟབ་མོ་བཏོན་པ་
སོགས་སོ། ། བཞི་པ་ནི། ཕྱིན་ཆད་མི་བྱ་སྙམ་དུ་སྡོམ་སེམས་
ཤུགས་དྲག་བསྟེན་པའོ། ། དེ་ལྟར་སྟོབས་བཞིའི་སྒོ་ནས་བཤགས་
ན་ནི་སྡིག་ལྟུང་ལྷག་མེད་དུ་སྦྱོང་ནུས་པ་སྟེ། གང་གི་ཕྱིར་ན་སྟོབས་
རེ་རེ་ཙམ་གྱིས་ཀྱང་སྡིག་སྒྲིབ་དཔག་ཏུ་མེད་པ་སྦྱོར་ནུས་པར་བཤད་
ན་བཞི་ག་ཚོགས་ན་ལྟ་ཅི་སྨོས་པའི་ཕྱིར་རོ། ། དེས་ན་སྟོབས་བཞི་
- 157 –་



མ་ཚང་ཕྱིན་སྡིག་ལྟུང་གང་ཡང་མི་འདག་པར་སྨྲ་བ་ནི་མཐོང་རྒྱ་ཆུང་
བའི་སྐྱོན་ནོ། ། སྔ་མ་ལ་འགྱོད་སེམས་དང་ཕྱི་མ་ལ་སྡོམ་སེམས་
དང་ལྡན་པའི་སྒོ་ནས་ཚུལ་བཞིན་གཤགས་ན་ནི་བསྔགས་པའི་གནས་
སུའང་གསུངས་ཏེ། མདོ་ལས། འཇིག་རྟེན་ན་སྐྱེས་བུ་དམ་པ་
གཉིས་ཡོད་དེ། ཇི་ལྟར་ཨུ་དུམ་ཝ་རའི་མེ་ཏོག་ལྟར་ཤིན་ཏུ་དཀོན་
ནོ། ། དེ་གང་ཞེ་ན། མི་དགེ་བའི་ཆོས་མི་བྱེད་པ་དང་། ཁ་ན་
མ་ཐོ་བའི་སྡིག་བྱས་པར་འགྱོད་པ་སྟེ། དེ་ལྟ་བུ་ནི་ཤིན་ཏུ་དཀོན་
ནོ། ། ཞེས་དང༌། གང་ཞིག་སྔོན་ཆད་བག་མེད་གྱུར་ནས་ནི། །
ཕྱིས་ནས་བག་དང་ལྡན་པར་གྱུར་དེ་ཡང་། ། ཟླ་བ་སྤྲིན་བྲལ་ལྟ་བུ་
རྣམ་མཛེས་ཏེ། ། དགའ་བོ་སོར་ཕྲེང་མཐོང་ལྡན་བདེ་བྱེད་་་་་
བཞིན། ། ཞེས་ཏེ། འདི་བཤེས་སྤྲིངས་ལས་ཀྱང་བསྐྱར་ནས་
གསུངས་སོ། ། གཉིས་པ་ནི། རྣམ་སྨིན་གྱི་ཡོན་ཏན་བརྒྱད་དང་
ལྡན་པའི་རྟེན་ཁྱད་པར་ཅན་ཞིག་མ་རྙེད་ན་ལམ་བསྒྲུབས་པ་ལ་ས་
ཆོད་མི་འབྱུང་བར་གསུངས་པས་དེ་བསྒྲུབ་དགོས་ལ། དེའང་ཡོན་
ཏན་དང་པོ་ནི། - ཚེ་ཕུན་སུམ་ཚོགས་པ་སྟེ། དེ་བྱུང་ན་ཡུན་རིང་
པོར་ཆོས་བསྒྲུབ་པས་ཆོག་ལ། མིན་ན་མིན་པས་ངེས་པར་དུ་དགོས་
སོ། ། དེ་སྒྲུབ་བྱེད་ཀྱི་རྒྱུ་ནི། རང་ གིས་སྲོག་གཅོད་ སྤོང་བ།
གཞན་སྲོག་གི་འཇིགས་བ་ལས་ཐར་བར་བྱེད་པ། ནད་པ་སྨན་བྱིན་
158 -



པ་སོགས་སོ། །
ཡོན་ཏན་གཉིས་པ་ནི། ཁ་དོག་ཕུན་སུམ་ཚོགས་པ་སྟེ། དེ་
བྱུང་ན་མཐོང་བས་དགའ་ནས་གཞན་ངང་གིས་འདུ་ཞིང་། ཇི་ལྟར་
བཤད་པའི་ཚིག་ལ་ཉན་བའོ། ། རྒྱུ་ནི་རྟེན་གྱི་དྲུང་དུ་མར་མེ་དང་
མེ་ཏོག་ལ་སོགས་བ་ཕུལ་བ་དང༌། གཞན་ལ་གོས་གསར་བ་སྦྱིན་པ་
སོགས་སོ། ། །
ཡོན་ཏན་གསུམ་པ་ནི། རིགས་མཐོན་པོར་སྐྱེས་པ་སྟེ། དེ་
བྱུང་ན་བསྒོ་བ་ལས་མི་འདའ་བར་རྗེས་སུ་བསྒྲུབ་པའོ། ། རྒྱུ་ནི།
ང་རྒྱལ་བཅོམ་ནས་གཞན་ལ་བྲན་ལྟར་གུས་པར་བྱེད་པའོ། །
ཡོན་ཏན་བཞི་པ་ནི། དབང་ཕྱུག་ཕུན་སུམ་ཚོགས་པ་སྟེ་
ལོངས་སྤྱོད་མང་ཞིང་གཉེན་འཁོར་རྩ་འཇིང་ཆེ་བའོ། ། དེ་བྱུང་
ན་ སེམས་ ཅན་ རྣམས་ བསྡུས་ ཏེ་ སྨིན་པར་བྱེད་ནུས་ལ། རྒྱུ་ནི།
གཞན་ལ་ཟས་གོས་སྦྱིན་པ་དང་ཡོན་ཏན་ཅན་ལ་ཡོ་བྱད་ཕུལ་བ་་
སོགས་སོ། ། །
ཡོན་ཏན་ལྔ་པ་ནི། ཚིག་བཙུན་པ་སྟེ། དེ་བྱུང་ན་རང་གི་
ཚིག་ལ་ཀུན་གྱིས་ཚད་མར་འཛིན་པ་འོང་ངོ༌། ། རྒྱུ་ནི། ངག་གི་
མི་དགེ་བ་བཞི་སྤོང་བའོ། ། །
ཡོན་ཏན་དྲུག་པ་ནི། ། དབང་ཆེ་བར་གྲགས་པ་སྟེ་གཏོང་བ་
- 159 -



སོགས་ཀྱི་ཡོན་ཏན་དང་ལྡན་པས་མཆོག་དམན་ཀུན་གྱི་དཔོན་ལྟ་བུར་
གྱུར་པའོ། ། དེ་བྱུང་ན་ཕན་འདོགས་པར་ནུས་ཤིང་། གཞན་
གྱིས་ཀྱང་བྱིས་པ་བཟོ་ཞིང་བསྒོ་བའི་ཚིག་ལ་མྱུར་དུ་ཉན་ པའོ། །
རྒྱུ་ནི། དེ་དང་རྗེས་སུ་མཐུན་པའི་ཡོན་ཏན་འབྱུང་བར་སྨོན་ལམ་
འདེབས་པའོ། །
ཡོན་ཏན་བདུན་པ་ནི། སྐྱེས་པ་ཉིད་ཡིན་པ་སྟེ། དེ་བྱུང་ན་
ཡོན་ཏན་ཐམས་ཅད་ཀྱི་སྣོད་དུ་རུང་ཞིང་འཁོར་དུ་མི་འཇིགས་པ་
སོགས་ཀྱི་དགེ་མཚན་ཆེ་ལ། རྒྱུ་ནི། སྐྱེས་པའི་རྟེན་འདོད་ཅིང་
བུད་མེད་ལ་ཉེས་དམིགས་སུ་ལྟ་བ་དང་། ཕོ་དབང་གཅོད་པ་ལས་
ཐར་བར་བྱེད་པ་སོགས་སོ། །
ཡོན་ཏན་བརྒྱད་པ་ནི། སྟོབས་དང་ལྡན་པ་སྟེ། བྱ་བ་གང་
ལའང་གཞན་ལས་མཐུ་ཆེ་བའོ། ། དེ་བྱུང་ན་རང་གཞན་ལ་ཕན་
པའི་བྱ་བ་རླབས་པོ་ཆེ་བདེ་བླག་ཏུ་འགྲུབ་ལ། རྒྱུ་ནི། གཞན་གྱིས་
མི་ ནུས་ པ་ རང་ གིས་ དང༌ དུ་ བླངས་ ནས་ བྱེད་ པ་ སོགས་ སོ། །
མདོར་ན་ཕྱི་མ་ཕན་ཆད་བློས་བཏང་ན་ནི་དེར་ཟད། གཞན་དུ་རྗེ་
རིན་པོ་ཆེས། ལམ་མཆོག་བསྒྲུབ་ལ་མཚན་ཉིད་ཚང་བའི་རྟེན། །
མ་རྙེད་བར་དུ་ས་ཕྱོད་མི་འོང་བས། ། དེ་ཡི་མ་ཚང་མེད་པའི་རྒྱུ་
ལ་བསླབ། ། ཅེས་གསུངས་པ་ལྟར་དུ་བསྒྲུབ་དགོས་སོ། ། བཞི་
= 1 60 -



པ་ལོག་རྟོག་དགག་པ་ལ། འདོད་པ་བརྗོད་པ་དང་། དེ་དགག་པ་
གཉིས་ལས། ་ དང་ པོ་ ནི། ལུས་ ལ་ མེས་རེག་ན་ འཚིག་ ཅིང་།
གཞན་དུ་འཚིག་པའི་དོན་མེད་པས། ལག་པ་ལྟ་བུ་འཚིག་མ་འཚིག་
ནི་མེར་བཅུག་མ་བཅུག་ལ་རག་ལས་ཀྱི།། འཚིག་པའི་ལས་ཡོད་མེད་
ལ་ལྟོས་པ་མིན་ནོ། ། དཔེ་དེ་བཞིན་དུ་བདེ་སྡུག་གང་ཡིན་ཡང་
ཕྲལ་སེལ་རྐྱེན་གྱིས་བྱས་པ་མ་གཏོགས་ལས་ཀྱིས་བྱས་པ་གཏན་མིན་
པས། “ བདེ་སྡུག་གི་བྱེད་པོ་དཀར་ནག་གི་ལས་ཡིན་པར་སྨྲ་བ་ནི་
བླུན་དད་ཁོ་ནའོ་སྙམ་ན། གཉིས་བ་ནི། ལོ་ཏོག་ཕུན་ཚོགས་
འབྱུང་བ་ལ་ཉེར་ལེན་གྱི་རྒྱུ་ས་བོན་དང་ལྷན་ཅིག་བྱེད་པའི་རྐྱེན་ཞིང་
པའི་རྩོལ་བ་གཉིས་ཀ་ཚོགས་དགོས་པ་ལྟར། བདེ་སྡུག་གི་འབྲས་བུ་
འབྱུང་བ་ལའང་སྔོན་ལས་དང་འཕྲལ་རྐྱེན་གཉིས་ཀ་ཚང་དགོས་ཀྱི།
ལས་གཅིག་པུས་ཆོག་པར་སྨྲ་བ་མིན་ཏེ། སྤྱོད་འཇུག་ལས། རྐྱེན་
གཅིག་གིས་ནི་ཀུན་ནུས་པ། ། གང་དུ་ཡང་ནི་ཡོད་མ་ཡིན། །
ཞེས་གསུངས་པ་ལྟར་རོ། ། དེས་ན་འགྲོ་བ་ཕལ་ཆེ་བའི་རྒྱུད་ལ་
ལས་ཀྱི་རྣམ་པ་སྣ་ཚོགས་ཤིག་ཡོད་པས་འཚིག་པའི་ལས་ཀྱང་ཡོད་
ངེས་ལ། དེ་ཡོད་པའི་ཐོག་ནས་མེ་ལ་རེག་ན་རྒྱུ་རྐྱེན་གཉིས་ཀ་ཚང་
བས་ལོས་འཚིག་སྟེ། རྣམ་འགྲེལ་ལས། ། ་ མ་ཚང་མེད་རྒྱུ་དེ་ལ་
ནི། ། འབྲས་བུ་གང་གིས་ཟློག་པར་ནུས། ། ཞེས་སོ། ། ཅི་
- 161 -



སྟེ་འཚིག་པའི་ལས་སྒྲིབ་ཡོངས་སུ་སྦྱངས་ཟིན་པ་ཞིག་ལགས་ན་ནི་
མེར་རེག་ཀྱང་འཚིག་པའི་གནས་མེད་དེ། རྐྱེན་གཅིག་ཁོ་ནས་་་
འབྲས་བུ་འབྱུང་བ་ནི་གང་ནའང་མེད་དོ། ། ཞེས་བཤད་ཟིན་པ་
ལྟར་རོ། ། ཡང་འགའ་ཞིག་འདི་སྙམ་དུ་དགེ་པ་ལས་བདེ་བ་དང་
སྡིག་པ་ལས་སྡུག་བསྔལ་འབའ་ཞིག་འབྱུང་བ་དེ་ལྟ་ཡིན་ན། ཆོས་
པ་ལ་བདེ་བ་འབའ་ཞིག་དང་སྡིག་ཅན་ལ་སྡུག་བསྔལ་འབའ་ཞིག་
འབྱུང་རིགས་པ་ལ་དེ་ལས་གོ་ཟློག་སྟེ་ཆོས་པ་འགའ་ཞིག་སྡུག་བསྔལ་
གྱིས་རྟག་པར་མནར་བ་དང༌། སྡིག་ཅན་འགའ་ཞིགཾ་བདེ་བས་ལྷག་
པར་འཚོ་བ་མངོན་སུམ་ཚད་གྲུབ་ཏུ་འདུག་པ་འདི་ཅི་ཞིག་གུ་སྙམ་ན།
ཆོས་པ་སྡུག་བསྔལ་གྱིས་མནར་བ་ནི་ཚེ་སྔ་མར་བསགས་པའི་མི་དགེ་
བའི་ལས་ཀྱི་འབྲས་བུ་སྨིན་པ་ཡིན་གྱི། ཚེ་འདིར་བྱས་པའི་དགེ་
བའི་ལས་ཀྱི་འབྲས་བུ་ག་ལ་ཡིན། དེ་བཞིན་དུ་སྡིག་ཅན་བདེ་བས་
འཚོ་བ་ཡང་ཚེ་སྔ་མའི་དགེ་བའི་ལས་ཀྱི་འབྲས་བུ་ཡིན་གྱི། ཚེ་་
འདིའི་མི་དགེ་བའི་ལས་ཀྱི་འབྲས་བུ་ག་ལ་ཡིན་ཏེ་མིན་པས། ལས་
འབྲས་འཆོལ་བར་མི་བསམ་མོ། ། དེས་ན་ཚེ་འདིའི་བདེ་སྡུག་ནི་
སྔ་མའི་ལས་ལ་ཇི་ལྟར་རག་ལས་བ་དེ་ལྟར་ཕྱི་མའི་བདེ་སྡུག་ནི་ཚེ་
འདིའི་ལས་ལ་རག་ལས་པས། ཆོས་བྱེད་དང་སྡིག་ཅན་གཉིས་ཀྱི་ཕོ་
ཤན་ནི་ འཆི་བའི་དུས་ལ་བབ་ན་གདོད་མངོན་པར་འགྱུར་བ་སྟེ།
- 162 -



མགོན་པོ་ཀླུ་སྒྲུབ་ཀྱིས། ་་ སྡིག་པའི་ལས་རྣམས་བྱས་པ་འགའ་ཡང་
ནི། ། དེ་ཡི་མོད་ལ་མཚོན་བཞིན་མི་གཅོད་ཀྱང་། ། འཆི་བའི་
དུས་ལ་བབ་ན་སྡིག་པ་ཡི། ། ལས་ཀྱི་འབྲས་བུ་གང་ལགས་མངོན་
པར་འགྱུར། །ཞེས་སོ། ། སྤྱིར་དེ་ལྟར་ཡིན་ཀྱང་འགའ་ཞིག་ལ་ནི་
ཚེ་འདིར་སྨིན་པའང་ཡོད་པ་སྟེ། མདོ་ལས། བསོད་ནམས་བྱས་
པ་འདིར་དགའ་ཕྱི་མར་དགའ། ། ཞེས་བྱ་བ་ལ་སོགས་པ་དང་།
སྡིག་པ་བྱས་པ་འདིར་འཚིག་ཕྱི་མར་འཚིག ། ཅེས་བྱ་བ་ལ་སོགས་
པའི་ཤེས་བྱེད་མང་ངོ༌། ། འདི་ལ་སློབ་དཔོན་དབྱིག་གཉེན་་་་་
གྱིས། ། མཐོང་ཆོས་འབྲས་བུ་ཅན་གྱི་ལས། ། ཞིང་དང་བསམ་
པའི་ཁྱད་པར་ལས། ། ཞེས་ཞིང་ཁྱད་པར་ཅན་ལ་བརྟེན་པ་དང་
བསམ་པ་ཤུགས་དྲག་པོས་བྱས་པའི་ལས་རྣམས་ཚེ་འདིར་སྨིན་པར་
གསུངས་པས། དགེ་བའི་ལས་གང་ཞིག་བྱས་ཀྱང་ཞིང་ཁྱད་པར་
ཅན་ལ་བརྟེན་ནས་དང་། བསམ་པ་ཤུགས་དྲག་པོས་བྱ་དགོས་ལ། །
ཅིག་ཤོས་ནི་དེ་ལས་ཟློག་ཅི་ཐུབ་ལྟ་དགོས་སོ། ། ད་ནི་སྔར་བཤད་
པ་རྣམས་ཀྱི་དོན་བསྡུས་ན་འདི་ལྟར། མ་ནོར་ལམ་སྟོན་བཤེས་
གཉེན་ཚུལ་བཞིན་བསྟེན། ། དལ་འབྱོར་དོན་ཆེ་རྙེད་དཀའ་་་་
འཇིག་སླ་བསམ། ། ཚ་གྲང་བཀྲེས་སོགས་ངན་འགྲོའི་སྡུག་བསྔལ་
དྲན། ། གསུམ་ལ་སྐྱབས་འགྲོ་སྡིག་སྤོང་དགེ་བ་བསྒྲུབ། ། ཅེས་
- 163 -



བྱ་བ་ལས་མེད་དོ། ། དེ་ལྟར་ན་སྐྱེས་བུ་ཆུང་ངུ་དང་ཐུན་མོང་བའི་
ལམ་གྱི་རིམ་པ་ལ་བློ་སྦྱོང་ཚུལ་བཤད་ཟིན་ཏོ། ། །
གཉིས་པ་སྐྱེས་བུ་འབྲིང་དང་ཐུན་མོང་བའི་ལམ་གྱི་རིམ་པ་ལ་
བློ་སྦྱོང་བ་ལ། སྔར་ལྟར་ཆུང་ངུའི་ལམ་ལ་བསླབས་པས་བདེ་འགྲོའི་
ལུས་རྟེན་ཞིག་ཐོབ་ཀྱང་ལས་བཟང་པོའི་འཕེན་པ་རྫོགས་ནས་སླར་
ཡང་ངན་སོང་དུ་འགྲོ་དགོས་བས་མཐའ་མི་བཙན་ཞིང་། ལར་ནས་
འཁོར་བ་གང་དུ་སྐྱེས་ཀྱང་སྡུག་བསྔལ་གྱི་རང་བཞིན་ལས་མི་འདའ་
བས། དེ་ལས་གཏན་ཐར་བ་ཞིག་བྱ་དགོས་ལ། དེའི་ཕྱིར་འབྲིང་ .
གི་ཆོས་སྐོར་ལ་བློ་སྦྱོང་དགོས་སོ། ། དེའང་བདེན་བཞིའི་སྒོ་ནས་
སྦྱོང་དགོས་པས། དེས་ན་འདི་ལ་བཞི། གང་འཁོར་བ་སྡུག་་་་
བདེན་གྱི་ཉེས་དམིགས། གང་གིས་འཁོར་བ་ཀུན་འབྱུང་གི་འཇུག་
རིམ། གང་ལས་ཐར་བ་འགོག་བདེན་གྱི་གནས་ཚུལ། གང་གིས་
ཐར་པ་ལམ་བདེན་གྱི་སྐྱོང་ཚུལ་ལོ། ། དང་པོ་ལ། སྡུག་བདེན་
ཤེས་བྱར་གསུངས་པའི་རྒྱུ་མཚན། ཤེས་བྱའི་སྡུག་བསྔལ་ཉིད་ངོས་
བཟུང་བ། དེ་ཤེས་པར་བྱེད་ཚུལ་ལོ། ། དང་པོ་ནི། འཁོར་བ་
སྡུག་བསྔལ་དུ་མི་ཤེས་ན་དེ་ལས་ཐར་འདོད་མི་སྐྱེ། ཐར་འདོད་
མེད་ན་ཐར་ལམ་མི་བསྒྲུབ། དེ་མ་བསྒྲུབས་ན་རང་བཞིན་གྱིས་མི་
ཐར་བས། དེ་ལ་དགོངས་ནས་སྡུག་བསྔལ་ཤེས་པར་བྱ། ཞེས་
- 164 -



གསུངས་ཏེ། ཤིན་ཏུ་གནད་ཆེ་ལ། བདེན་བཞིའི་ནང་ནས་སྡུག་
བདེན་ཐོག་མར་གསུངས་པའི་གནད་ཀྱང་དེ་ཉིད་དོ། ། གཉིས་པ་
ནི། འོ་ན་སྡུག་བསྔལ་ལ་ཚོར་བའི་སྡུག་བསྔལ་དང་། འགྱུར་བའི་
སྡུག་བསྔལ། ། ཁྱབ་པ་འདུ་བྱེད་ཀྱི་སྡུག་བསྔལ་གསུམ་ཡོད་པས།
གང་ལ་དགོངས་ནས་དེ་ལྟར་གསུངས་ཤེ་ན། ། སྡུག་བསྔལ་དང་
པོ་གཉིས་ནི་རིམ་བཞིན་དུད་འགྲོ་དང་ཕྱི་རོལ་བས་ཀྱང་ཤེས་ཟིན་
བས། འདིར་ཤེས་པར་བྱ་ཞེས་གདམས་མི་དགོས་ལ། དེའི་ཕྱིར་
དེ་ལྟར་གསུངས་པ་ནི་ཐ་མ་ལ་དགོངས་ནས་ཏེ། རྣམ་འགྲེལ་ལས་
འདུ་བྱེད་སྡུག་བསྔལ་ལ་དགོངས་ནས། ། སྡུག་བསྔལ་སྒོམ་པར་
གསུངས་པ་ཡིན། ། ཞེས་སོ། །
གསུམ་པ་ལ། མདོར་བསྟན་པ་དང༌། རྒྱས་པ་བཤད་་་་
པའོ། ། དང་པོ་ནི། འོ་ན་གང་གི་སྒོ་ནས་ཤེས་དགོས་སྙམ་ན།
མི་རྟག་པའི་སྒོ་ནས་ཏེ། * རྣམ་འགྲེལ་ལས། དེ་ཕྱིར་མི་རྟག་ལས་
སྡུག་ བསྔལ། ། སྡུག་ བསྔལ་ལས་ ནི་ བདག་ མེད་ གསུངས། །
ཞེས་སྡུག་བདེན་གྱི་ཁྱད་ཆོས་སུ་གྱུར་བའི་མི་རྟག་སྡུག་བསྔལ་སོགས་
སྔ་ མ་ སྔ་ མའི་སྒོ་ནས་ ཕྱི་ མ་ ཕྱི་ མ་ ཤེས་ དགོས་ པར་གསུངས་ ཤིང་།
མདོ་ལས་ཀྱང་། མི་རྟག་པའི་ཕྱིར་སྡུག་བསྔལ་བའོ། ། སྡུག་་
བསྔལ་བའི་ཕྱིར་བདག་མེད་པའོ། ། ཞེས་གསུངས་པའི་ཕྱིར་་་
- 165 -



རོ། ། འོ་ན་ཇི་ལྟར་ཤེས་པར་བྱ་ཞེ་ན། འདི་ཆོས་ཀྱི་སྡོམ་བཞིའི་
ཡ་གྱལ་ཤིན་ཏུ་གནད་ཆེ་བ་ཞིག་ཡིན་མོད་ཀྱང་། དུས་ཕྱིས་སུ་་་
. བདག་ལྟ་བུའི་ཁྲོད་ན་མིང་ཙམ་ཡང་ནུབ་ནས་འདུག་པ་ལ་རྒྱས་པར་
གཞན་དུ་བཤད་ཟིན་ཅིང་། མཚོན་ཙམ་ཞིག་ནི་དེ་མ་ཐག་འཆད་
པར་འགྱུར་རོ། །་
གཉིས་པ་ལ། སྤྱིའི་སྡུག་བསྔལ་བསམ་པ་དང༌། སོ་སོའི་
སྡུག་བསྔལ་བསམ་པའོ། ། དང་པོ་ལ། སྡུག་བསྔལ་ལྔ་བསམ་པ།
བརྒྱད་བསམ་པ། གསུམ་བསམ་པའོ། ། དང་པོ་ལ། མི་རྟག་
ཅིང་མི་བརྟན་པའི་སྡུག་བསྔལ། ཡུན་རིང་ལ་དོས་དྲག་པའི་སྡུག་
བསྔལ། ལས་ཀྱི་རྒྱལ་པོ་དབང་བཙན་པའི་སྡུག་བསྔལ། ཉོན་
མོངས་ཀྱི་འཆིང་ཐག་གཅོད་དཀའ་བའི་སྡུག་བསྔལ། གལ་ལ་་་་
འཐུག་དུས་གྲོགས་མེད་པའི་སྡུག་བསྔལ་ལོ། །
དང་པོ་ལ་ནང་གསེས་ཀྱིས་དྲུག་ལས། དང་པོ་དགྲ་གཉེན་མི་
རྟག་པའི་སྡུག་བསྔལ་ནི། ཕན་ཚུན་དུ་འགྱུར་བས་ཏེ། དེའང་ཚེ་
སྔ་ཕྱིའི་དགྲ་གཉེན་རྣམས་ལྟ་ཞོག་གི་ཚེ་འདིའི་དགྲ་གཉེན་རྣམས་ཀྱང་
ཇི་ལྟར་འགྱུར་ནས་འགྲོ་བ་རང་རེས་མངོན་སུམ་སུ་མཐོང་བཞིན་པ་
དེ་ལྟར་ཏེ། གུང་ཐང་གིས། དུས་དེ་རིང་ཡིད་གཅུགས་གྲོགས་པོ་
ཡང་། ། ཚིག་ལེགས་ཉེས་གཅིག་ལ་རྣམ་རྟོག་གིས། ། ་་་་་
- 166 -



བཏགས་ནས་སང་ཉིན་དྭངས་མའི་དགྲ། ཉེ་རིང་གི་འཛིན་པ་དེ་
ནས་ཆོད། ། ཅེས་སོ། ། དེས་ན་དགྲ་གཉེན་ལ་རྟག་པར་་་་
བཟུངས་ནས་ཆགས་སྡང་གིས་ལས་ངན་པ་གསོག་པའི་དོན་མེད་དོ་
གསུང་། གཉིས་པ་མཐོ་དམན་ལ་ཡིད་བརྟན་མེད་པ་ནི། བཤེས་
སྤྲིངས་ལས། བརྒྱ་བྱིན་འཇིག་ རྟེན་མཆོད་འོས་གྱུར་ནས་ནི། །
ལས་ཀྱི་དབང་གིས་ཕྱིར་ཡང་ས་སྟེང་ལྷུངས། ། འཁོར་ལོས་བསྒྱུར་
བ་ཉིད་དུ་གྱུར་ནས་ཀྱང༌། ། འཇིག་རྟེན་དག་ན་ཡང་བྲན་ཉིད་དུ་
འགྱུར། ། ཞེས་གསུངས་པ་ལྟར་དང་། དེར་མ་ཟད་ཚེ་འདི་རང་
ལོའང་མཐོན་པོའི་ས་ནས་དམའ་བར་ལྷུང་བ་དུ་མ་ཞིག་མངོན་སུམ་
དུ་མཐོང་བ་དེའོ། །
གསུམ་ པ་ ཕྱུག་ དབུལ་ ལ་ ངེས་ པ་ མེད་ པ་ ནི། མདོ་ ལས།
ལོངས་སྤྱོད་རྟག་པ་ག་ལ་ཡོད། ། ཅེས་གསུངས་པ་ལྟར། ཚེ་
འཕོས་སྟོབས་ཀྱིས་ཕྱུག་དབུལ་འགྱུར་འགྲོ་བར་མ་ཟད། ཚེ་སྟོད་
སྨད་དང་ལོ་སྔ་ཕྱི་ཙམ་ལའང་འགྱུར་འགྲོ་བ་མིག་གིས་མཐོང་བཞིན་
པ་དེ་ལྟར་རོ། ། དེ་བས་ན་འདོད་པའི་ལོངས་སྤྱོད་ལ་སྙིང་པོ་གང་
ཡང་མེད་པས་འདོད་ཆུང་ཆོག་ཤེས་ཀྱི་ཚུལ་ལ་གནས་དགོས་པར་
གསུངས་སོ། ། དེ་ལྟར་ཡང་བཅོམ་ལྡན་འདས་ཀྱིས། ངའི་ཉན་
ཐོས་རྣམས་ནི་ཆོས་ཀྱི་ནོར་ཅན་དུ་བྱའི་ཟང་ཟིང་གི་ནོར་ཅན་དུ་ནི་མ་
- 167 -



ཡིན་ནོ། ། ཞེས་དང་། ཀླུ་སྒྲུབ་ཀྱིས། ནོར་རྣམས་ཀུན་གྱི་ནང་
ནས་ཆོག་ཤེས་པ། ། རབ་མཆོག་ལགས་པར་ལྷ་མིའི་སྟོན་པས་
གསུངས། ། ཀུན་ ཏུ་ ཆོག་ ཤེས་ མཛོད་ ཅིག་ ཆོག་ མཁྱེན་ ན། །
ནོར་ མི་ བདག་ ཀྱང་ ཡང་ དག་ འབྱོར་ བ་ལགས། ། ཞེས་ སོ། །
དེ་ལས་ལྡོག་སྟེ་འདོད་པ་ཆེས་ན་ངོམས་པའི་མཐའ་མེད་བར་འགྱུར་
བ་ནི། རྒྱ་ཆེ་རོལ་པ་ལས། རྒྱལ་པོ་ལྷ་ཡི་འདོད་པ་གང་ཡིན་་་
དང༌། ། མི་ཡི་འདོད་པ་བཟང་པོ་གང་ལགས་པ། ། དེ་དག་
ཐམས་ཅད་མི་གཅིག་གིས་ཐོབ་ཀྱང༌། ། དེས་ཀྱང་མི་ཆོག་ད་དུང་
ཡང་ཚོལ་ལོ། ། ཞེས་གསུངས་པ་ལྟར་རོ། ། དེས་ན་འདོད་པ་
ཆུང་བ་དབུལ་པོ་དེས་པ་ལྟར་བྱའི་ཆོག་མི་ཤེས་པ་རྒྱལ་པོ་ང་ལས་ནུ་
ལྟར་མི་བྱའི་གསུང་། བཞི་པ་བདེ་སྡུག་ལ་ཡིད་བརྟན་མེད་པ་ནི།
ཇི་སྐད་དུ། ལྷ་ཡུལ་འདོད་བདེ་ཤིན་ཏུ་ཆེན་པོ་དང༌། ། ཚངས་
ཉིད་ཆགས་བྲལ་བདེ་བ་ཐོབ་ནས་སླར། ། མནར་མེད་མེ་ཡི་བུད་
ཤིང་གྱུར་བ་ཡིས། །་ སྡུག་བསྔལ་རྒྱུན་མི་ཆད་དུ་བསྟེན་འཚལ་
ལོ། ། ཞེས་གསུངས་པ་ལྟར། འཇིག་རྟེན་གྱི་བདེ་བའི་ནང་ནས་
མཆོག་ཏུ་གྱུར་བ་ནི་ཆགས་བྲལ་གྱི་བདེ་བ་རྣམས་ཡིན་ལ། འོན་ཏེ་
དེ་ལས་ཀྱང་ཉམས་པར་འགྱུར་པས་ཡིད་བརྟན་མི་རུང་ན། བདེ་བ་
གཞན་ལ་ལྟ་སྨོས་ཀྱང་ཅི་ཞིག་དགོས། དེ་བཞིན་དུ་ལམ་གྱི་གྲོགས་
168 —



སུ་མི་འགྱུར་བའི་ཡོན་ཏན་ལྟར་སྣང་ལའང་ཡིད་བརྟན་མེད་པ་སྟེ།
རྗེ་བཙུན་མི་ལས། མཁའ་ལ་རྒྱུ་བའི་ཡི་དྭགས་ཕལ། ། མངོན་
ཤེས་རྫུ་འཕྲུལ་ཁོ་ལ་ཡོད། ། མདོ་རྒྱུད་ཀྱི་མཁྱེན་རྒྱ་ཁོ་ཡིས་ཤེས། །
སྒྲ་ཚད་དང་ཐ་སྙད་ཁོ་རང་དག ། བློ་གྲོས་རིག་པ་ཁོ་རྣོ་སྟེ། །
ཞེས་སོགས་དང༌། རྗེ་བཙུན་མར་པས། གནད་ཀྱི་གསུང་ངག་
སྙིང་ལ་ཆོངས། ། དེ་དེ་མང་ཡང་འདི་ཉིད་མེད། ། སྡོང་པོ་
མང་ཡང་འབྲས་བུ་མེད། ། ཡོན་ཏན་ཡིན་ཡང་དོན་དམ་མིན། །
ཞེས་དང་། བཀའ་གདམས་གོང་མས། རིག་པའི་གནས་ལྔ་ལ་
མཁས་བ་དང༌། མངོན་ཤེས་དང་རྫུ་འཕྲུལ་སོགས་ཐོབ་བ་ལས་ཀྱང་
ལམ་རིམ་ལ་གོ་བ་ཕྱོགས་འགྲོ་ཙམ་ཆགས་ན་དེ་དགའ། གང་ཡིན་
ཞེ་ན། ཐུན་མོང་བའི་ཡོན་ཏན་དེ་དག་ནི་རང་རེས་ཀྱང་སྔོན་ཆད་
ལན་དུ་མར་ཐོབ་མོད་ཀྱི། ཕུགས་སུ་ཕན་པའི་དོན་ཅི་ཡང་མ་བྱུང་
ལ། ཇོ་པོའི་ལམ་རིམ་ལ་འདི་ཙུག་ཡིན་སྙམ་པའི་གོ་བ་ཞིག་ཆགས་
ནའང་ཐར་པའི་བག་ཆགས་ཐེབས་ཏེ་མཆི། གསུང་བ་སོགས་མང་
ངོ༌། ། དེས་ན་གྲོལ་བ་དོན་གཉེར་ཞིག་ཡིན་ཕྱིན་ལས་དང་པོ་པའི་
སྐབས་སུ་སྡེ་སྣོད་ཀྱི་དོན་ཚོལ་བར་ལྷུར་ལེན་པ་མ་གཏོགས་ཐ་སྙད་
རིག་གནས་སོགས་ལ་གཙོར་འདོན་བྱར་མི་རིགས་ཏེ། གུང་ཐང་
གིས། ཐོབ་ཐོབ་མང་པོའི་རྣམ་གྲངས་གསོག་པ་དང་། ། སྒྲ་རྩིས་
ལ 169 ལ
，



སྙན་ངག་སོགས་ལ་མགོ་འཁོར་བ། ། གཞུང་ལུགས་ཐོས་བསམ་
རྣལ་མའི་གེགས་ཡིན་པས། ། རྩ་བ་བོར་ནས་ཡལ་ག་མ་འཛིན་
ཨང་། ། ཞེས་གསུངས་པ་ལྟར་རོ། ། །
ལྔ་པ་ལུས་ལང་ཚོ་ལ་ཡིད་བརྟན་མེད་པ་ནི། བཤེས་སྤྲིངས་
ལས། ཉི་མ་ཟླ་བ་ཉིད་འཐོབ་རང་ལུས་ཀྱི། ། འོད་ཀྱིས་འཇིག་
རྟེན་མཐའ་དག་སྣང་བྱས་ཏེ། ། སླར་ཡང་མུན་ནག་སྨག་ཏུ་ཕྱིན་
གྱུར་ནས། ། རང་གི་ལག་པ་བརྐྱང་བའང་མཐོང་མི་འབྱུང་། །
ཞེས་གསུངས་པ་ལྟར། ། འོད་དང་ལྡན་པའི་ལྷའི་ལུས་སུ་གྱུར་ཀྱང་
རྟག་མི་ཐུབ་པར་ཤི་ནས་ཡི་དྭགས་ལ་སོགས་པའི་ལུས་སུ་འགྱུར་བ་
དང་། དེ་བཞིན་དུ་རེ་ཞིག་ལྟ་ན་སྡུག་བ་ཆུ་སྐྱེས་གསར་པའི་ལང་ཚོ་
དང་འདྲ་བ་དག་ཀྱང་རྒས་པའི་སད་ཀྱིས་ཡུད་ཙམ་ལ་བཅོམས་ནས་
ཆེས་མི་སྡུག་པ་སྡོང་རུལ་ལྟར་འགྱུར་བ་སོགས་ཏེ། ཉམས་མྱོང་རྒན་
པོའི་འབེལ་གཏམ་ནས་གང་གསུངས་པ་ལྟར་རོ། །
དྲུག་པ། མདོར་ན་སྲིད་པའི་ཕུན་ཚོགས་གང་ལའང་ཡིད་
བརྟན་མེད་པ་ལ། དཔེ་གསུམ་ལས། དང་པོ་ནི། དྲན་ཉེ་ནས་
ཇི་སྐད་གསུངས་པ་ལྟར། མི་ཚང་ཞིག་གི་སྒོ་འགྲམ་དུ་བུད་མེད་
བག་དྲོ་བ་ཞིག་འོངས་ནས། ང་ཁྱིམ་གང་དུ་ཞུགས་ཀྱང་དེར་བཀྲ་
ཤིས་པ་ཤ་སྟག་འབྱུང་བས། མིང་ལའང་བཀྲ་ཤིས་མར་གྲགས་པ་
– 170 -



ཡིན་ཟེར། འོ་ན་ཡར་བྱོན་དང་ཟེར་ནས་ཁང་པའི་ཕུགས་ལ་བཞག་
སྟེ་བསྙེན་བཀུར་སྟོབ། ཡང་དེ་མ་ཐག་བུད་མེད་མདོག་མི་སྡུག་པ་
ཞིག་འོངས་ནས། ང་གང་དུ་ཞུགས་ཀྱང་བཀྲ་མི་ཤིས་པ་ཤ་སྟག་
འབྱུང་བས། མིང་ལའང་སྣ་ནག་མར་གྲགས་པ་ཡིན་ཟེར། འོ་ན་
མར་རྒྱུག་ཅིག་བྱས་པས། མོ་ན་རེ། བཀྲ་ཤིས་མ་དང་ངེད་གཉིས་
འཁོར་བ་ཐོག་མེད་ནས་ཁ་བྲལ་ཐབས་མེད་པའི་སྤུན་མཆེད་ཡིན་པས་
ཁོའི་ཕྱི་བཞིན་ང་ལོས་ཡོང་ཟེར་སྐད། དཔེ་དེ་བཞིན་དུ་སྲིད་པའི་
ཕུན་ཚོགས་བཀྲ་ཤིས་མ་རེའི་རྗེས་སུ་བཀྲ་མི་ཤིས་པའི་རྒུད་པ་སྣ་ནག་
མ་རེ་འབྱུང་བར་འགྱུར་བ་འཇིག་རྟེན་གྱི་ཆོས་ཉིད་དེ། ལྷ་གནས་
སུ་ཡར་སྐྱེ་བའི་བདེ་བ་ལྟ་བུ་ལ་མཚོན་ན། དེ་ནས་མར་ལྟུང་བའི་
སྡུག་བསྔལ་དང་ཉེ་བར་འབྲེལ་ནས་ཡོད་པ་བཞིན་ནོ། ། དེས་ན་
གང་དག་ལྷར་སྐྱེ་བར་དགའ་ལ། ཤི་བར་མི་དགའ་བ་དེ་དག་ནི།
བཀྲ་ཤིས་མ་བྱུང་བར་དགའ་ལ་སྣ་ནག་མ་བྱུང་བར་མི་དགའ་བ་དང་
འདྲ་ཞེས་གསུངས་ཏེ། འདུས་པར་དགའ་ལ་འབྲལ་བར་མི་དགའ་
བ་སོགས་ཀྱང་དེ་བཞིན་ནོ། ། མདོར་ན་སྲིད་པའི་ཕུན་ཚོགས་
གང་ཞིག་ཐོབ་ཀྱང་བཀྲ་ཤིས་མ་བྱུང་བ་དང་འདྲ་བར་གནས་སྐབས་
ཡུད་ཙམ་ཞིག་ལས་དབང་བྱར་མེད་ལ། དེའི་རྗེས་སུ་སྣ་ནག་མ་ལྟ་
བུའི་རྒུད་པ་ཡུན་རིང་ལ་ཤུགས་དྲག་བ་རེ་འབྱུང་བར་འགྱུར་བའི་
， ་ 171 -



ཚུལ་ལ་བསམས་ན་ནི་སྲིད་པའི་ཕུན་ཚོགས་གང་ལའང་དགའ་བར་
འོས་པ་ལྟ་ཞོག་གི་དེ་བྱུང་ཙམ་ནས་ངུ་བར་འོས་པ་ཉིད་ཡིན་ནོ། །དེ་
སྐད་དུ་ཡང་དྲན་པ་ཉེར་བཞག་ལས། ཀྱེ་མ་འདོད་པས་རྨོངས་པའི་
ལྷ། །ངུ་བར་འོས་ལ་དགའ་བར་བྱེད། ། ཅེས་སོ། ། འདོད་
ལྷར་གསུངས་པ་ནི་མཚོན་པ་ཙམ་ཡིན་པས། གཞན་ལའང་དེས་
འགྲེའོ། །
དཔེ་གཉིས་པ་ནི། སྤྱོད་འཇུག་ལས་ཉོན་མོངས་རྒྱ་པས་་་་་
བཤོར་ནས་ནི། ། ལས་ཀྱི་རྒྱུར་ནི་ཚུད་གྱུར་ནས། ། འཆི་་་
བདག་ ཁར་ ནི་ སོང་ གྱུར་ ན། ། ཅི་ སྟེ་ ད་ དུང་ མི་ ཤེས་ སམ། །
ཞེས་གང་གསུངས་པ་ལྟར་ཏེ། དེའང་ཉ་པའི་རྒྱའི་ནང་དུ་ཚུད་པའི་
ཉ་གང་དག་རེ་ཞིག་མཚོ་ནང་དགའ་དགའ་ལྟར་རྩེ་ཡང་རིང་མིན་
སྐམ་སར་དྲངས་ནས་གསོད་ངེས་པ་དེ་ལྟར། རང་རེ་གནས་སྐབས་
གསོན་པོའི་ངང་ལ་དགའ་ལྟར་འདུག་ཀྱང་། རིང་མིན་ལས་ཀྱི་་
ཞགས་པས་གཤིན་རྗེའི་ཁར་དྲངས་ནས་གསོད་ངེས་ན་ཅིའི་ཕྱིར་མི་
སྐྲག་སྟེ། ལེགས་པར་བསམས་ན་དྭང་གར་ཟས་ཀྱང་མི་འགྲོ་བའི་
ཚོད་དོ། ། དེ་ལྟར་ཡང་། ཤེས་རབ་སྡོང་བུ་ལས། གལ་ཏེ་
འགྲོ་བ་འདི་ཀུན་གྱིས། ། འཆི་བདག་སྤྱི་བོར་གནས་མཐོང་ན། །
ཟས་ཀྱང་ཡི་གར་མི་འོང་ན། ། བྱ་བ་གཞན་ལྟ་སྨོས་ཅི་དགོས། །
– 172 -



ཞེས་སོ། ། ་དེའང་ཉམས་སུ་ལེན་པ་ན་དཀའ་བ་ཡིན་གྱི། ཚིག་
ཙམ་ནི་སུས་ཀྱང་ཤེས་ཏེ། དེ་ཉིད་ལས། འཇིག་རྟེན་ཕ་རོལ་འགྲོ་
བ་དག ། ཤེས་བའམ་སྨྲ་ལ་སུ་མི་མཁས། ། དེ་ནི་ཉམས་སུ་
ལེན་པ་ན། ། དྲང་སྲོང་རྣམས་ཀྱང་མཁས་མ་ཡིན། ། ཞེས་
སོ། ། མདོར་ན་ཕྱུགས་ལུག་བཤས་རྭར་བཏག་ནས་བཞག་པ་ནི་
རིང་མིན་གསོད་པའི་དོན་དུ་ཡིན་པ་ལྟར། རང་རེ་རེ་ཞིག་གསོན་
པོ་བཞག་པ་འདི་ཡང་འཆི་བདག་གིས་གསོད་པའི་དོན་དུ་ཡིན་པས།
ནད་མེད་གསོན་པོར་གནས་པ་ཙམ་ལ་ཇི་ལྟར་དགའ་སྟེ། དགའ་
བའི་གནས་མེད་ལ། དེས་མཚོན་ནས་ཟག་བཅས་ཚོར་བདེ་གང་གི་
རྗེས་སུའང་དེ་ལས་ཆེས་ལྷག་པའི་སྡུག་བསྔལ་མི་ཟད་པ་རེ་ཉེ་བར་
འབྲངས་ནས་ཡོད་པས། དགའ་བར་བྱ་བའི་ གནས་མེད་དོ། །
དཔེ་གསུམ་པ་ནི། བཀའ་གདམས་གླེགས་པམ་ནས་ཇི་སྐད་་་་་་
གསུངས་པ་ལྟར། ཡུལ་གྲུ་ཞིག་ན་དེ་རིང་རྒྱལ་པོའི་ཁྲི་ལ་གང་་་་
མངའ་གསོལ་བ་དེ་དེའི་ནུབ་མོར་བདུད་མོས་བཀུམས་ནས་སང་ཕུང་
པོ་དུར་ཁྲོད་དུ་དབྱུང་དགོས་པ་ཞིག་ཡོད་ལ། དེའི་སྟོབས་ཀྱིས་རྒྱལ་
པོའི་རེ་མོས་སུ་ལ་བབ་ཀྱང་དེ་མྱ་ངན་གྱིས་བརྣངས་ནས་བརྒྱལ་འགྲོ་
བ་ལས་དགའ་བའི་འདུ་ཤེས་སྐད་ཅིག་ཀྱང་མི་འབྱུང་བ་ཡིན། དཔེ་
དེ་བཞིན་དུ་རྒྱལ་སྲིད་ལྟ་བུའི་སྲིད་འབྱོར་གང་ལའང་གནས་སྐབས་
- 173



ཡུད་ཙམ་ཞིག་ལས་དབང་བྱར་མེད་པར་མི་རྟག་སྲིན་པོས་འཇོམས་
ངེས་ པས། དེ་ལ་བསམས་ན་དགའ་རྒྱུ་ཅི་ཡོད་དེ་སྐྱོ་བ་སྐྱེ་བའི་་
གནས་ཡིན་ནོ། ། སྲིད་པའི་འཁོར་ལོ་ཆ་ལྔ་པ་མི་རྟག་སྲིན་པོའི་
ཁར་ཆུད་པར་བྲིས་པ་ཡང་འདིའི་མཚོན་དོན་ཡིན་ཞིང་། འཕགས་
པ་ལྷས། མཁས་པ་རྣམས་ལ་མཐོ་རིས་ཀྱང་། ། དམྱལ་བ་དང་
མཚུངས་ སྐྱོ་ བར་ འགྱུར། ། ཞེས་ པ་ དང་། རྗེ་ རིན་ པོ་ ཆེས། །
སྲིད་པའི་འབྱོར་པས་མི་བསླུ་མེད། ། ཅེས་གསུངས་པའང་འདི་ལ་
དགོངས་ནས་སོ། ། དོན་བསྡུས་ན། ཟག་བཅས་སྲིད་པའི་ཕུན་
ཚོགས་གང་ཅི་ཡང་རུང་སྟེ་དེ་ཐམས་ཅད་མི་རྟག་ཅིང་མི་བརྟན་པ་
ཆུའི་གཉེར་མ་དང་འདྲ་བས། སྡུག་བསྔལ་བ་ཡིན་གྱི་བདེ་བ་མཚན་
ཉིད་བ་མིན་ནོ། ། ཞེས་བྱ་བ་ནི་མི་རྟག་པས་སྡུག་བསྔལ་དུ་བསྒྲུབ་
པའི་ཚུལ་ཏེ། མ་ངེས་པའི་དོགས་སྤང་གཞན་དུ་བྲིས་ཟིན་པ་ལས་
ཤེས་པར་བྱའོ། ཕྱག་རྒྱ་བཞི་ཡི་གོ་རིམ་ཇི་ལྟ་བར། ། མི་རྟག་པ་
ལས་སྡུག་བསྔལ་མཚོན་དགོས་མོད། ། - སྔོན་བྱོན་མཁས་པས་ཞིབ་
ཏུ་མ་བཀྲལ་བ། ། བླུན་རྨོངས་བདག་གི་སྐལ་བར་འཇོག་གམ་
སྙམ། ། ཞེས་ཀྱང་སྨྲས་སོ། ། མི་རྟག་པའི་སྡུག་བསྔལ་ཞེས་
པའི་ཐ་སྙད་ཀྱང་འཇུག་འགྲེལ་ལས། སྐད་ཅིག་མ་རེ་རེ་ལ་འཇིག་
པའི་མི་རྟག་པའི་སྡུག་བསྔལ་ཐོག་ཏུ་འབབ་པ་དང་། ཞེས་གསལ་
– 174 -



བར་གསུངས་པས་རང་བཟོར་མི་བསམ་མོ། ། ་་་
་གཉིས་པ་ཡུན་རིང་ལ་དོས་དྲག་པའི་སྡུག་བསྔལ་ལ། སྐྱེ་བ་ལ་
ཐོག་མ་མེད་པའི་རྒྱུ་མཚན་དང་། དེས་སྡུག་བསྔལ་ལ་མུ་མཐའ་
མེད་པར་འགྲུབ་ཚུལ་ལོ། ། དང་པོ་ནི། སྐྱེ་བ་ལ་ཡ་མཐའ་མེད་
པའི་རྒྱུ་མཚན་གང་སྙམ་ན། འདི་ཡང་ངེས་པར་དུ་ཤེས་དགོས་པ་
ཞིག་སྟེ། དེ་མི་ཤེས་ནི་བྱམས་སྙིང་རྗེ་སོགས་ལམ་ཐམས་ཅད་ཀྱི་
གཞི་མེད་པའི་ཕྱིར་རོ། ། དེས་ན་དེའི་རྒྱུ་མཚན་ནི། གལ་ཏེ་སྐྱེ་
བ་ལ་ཐོག་མ་ཡོད་ན་རྣམ་ཤེས་ལ་ཐོག་མ་ཡོད་དགོས། དེ་ཡོད་ན་
ཐོག་མའི་རྣམ་ཤེས་དེ་ཉིད་རྒྱུ་མེད་དང་མི་མཐུན་པའི་རྒྱུ་གང་རུང་
ལས་སྐྱེ་དགོས་ཏེ། རིགས་མཐུན་གྱི་རྒྱུ་ལས་སྐྱེ་ན་རྣམ་ཤེས་སྔ་མའི་
རྒྱུན་ལས་སྐྱེ་དགོས་ཤིང༌། དེ་ལྟ་ན་ཐོག་མའི་རྣམ་ཤེས་ཡིན་པ་དང་
འགལ་བའི་ཕྱིར་རོ། ། རྒྱུ་མེད་དང་མི་མཐུན་པའི་རྒྱུ་ལས་སྐྱེ་་་
ནའང་ཐམས་ཅད་ལས་ཐམས་ཅད་སྐྱེ་བ་སོགས་སུ་ཐལ་བས། རྒྱུ་
མཚན་དེ་ཉིད་ཀྱིས་སྐྱེ་བ་ལ་ཐོག་མ་མེད་པར་གྲུབ་བོ། ། གཉིས་པ་
ནི། དེ་ལྟར་སྐྱེ་བ་ལ་མཐའ་མེད་པས་སྡུག་བསྔལ་ལ་མཐའ་མེད་
པར་འགྲུབ་ལ། དེ་གྲུབ་པས་ས་ཕྱོགས་ལ་འདིར་མ་སྐྱེས་བྱ་བ་དང་།
སྐྱེ་བ་ལ་འདི་མ་བླང་བྱ་བ་དང༌། སྡུག་བསྔལ་ལ་འདི་མ་མྱང་བྱ་བ་
མེད་པ་སོགས་ཀྱང་ལེགས་པར་གྲུབ་བོ། ། དེར་མ་ཟད་དམྱལ་
མཁ 175 -



བར་སྐྱེས་ནས་ཟངས་ཞུན་ཁོལ་མ་འཐུང་བ་དང་། མཛའ་བཤེས་
དང་བྲལ་ནས་མིག་གི་མཆི་མ་ལྷུངས་བ་དང་། ཁྱི་ཕག་ཏུ་སྐྱེས་ནས་
མི་གཙང་བའི་ཟས་ལ་རོལ་བ་སོགས་ཀྱང་རྒྱ་མཚོའི་ཚད་ལས་ཆེས་
ལྷག་པར་གྲུབ་ལ། སྤྱི་ཙམ་མ་ཡིན་པར་བྱེ་བྲག་སེམས་ཅན་རེ་རེས་
རེ་རེ་ཕན་འདོགས་པ་དང་གནོད་བསྐྱལ་བ་སོགས་ཀྱང་མཐའ་ཀླས་
པར་གྲུབ་བོ། ། མདོར་ན་དྲག་ཅིང་རྩུབ་པའི་སྡུག་བསྔལ་ལ་འདི་
མ་མྱང་བྱ་བ་མེད་པར་ཐམས་ཅད་མྱངས་ཟིན་པར་མ་ཟད། རེ་རེ་
ཞིང་ཡང་མུ་དང་མཐའ་མེད་པར་མྱངས་ཟིན་ལ། ད་དུང་ཡང་དེ་
འདྲ་ཞིག་མྱངས་མི་དགོས་པའི་ངེས་པ་ཅི་ཡང་མེད་པ་ནི་སྐྱེ་བ་ལ་
མཐའ་མེད་པའི་གནད་དང་སྦྱར་ནས་བསམ་ཤེས་ན་ངེས་པ་བདེ་བླག་
ཏུ་སྟེར་བར་འགྱུར་བས། ཤིན་ཏུ་ཡང་གནད་ཆེ་བར་ཡོད་དོ། །
དེ་ལྟར་བྱས་ན་ཟངས་ཞུན་ཁོལ་མ་འཐུང་བའི་ཚད་ཀྱང་རྒྱ་མཚོ་་་
གཅིག་ལས་ལྷག་པར་མ་ཟད། ཁྲི་འབུམ་ལས་ཀྱང་ལྷག་པར་ཁས་
ལེན་དགོས་ཏེ། དེ་ལྟ་མིན་ན། སྐྱེ་བ་ལ་མཐའ་མེད་པ་དང་འགལ་
བའི་ཕྱིར་རོ། །
སེམས་ ཅན་ གཅིག་ གིས་ གཅིག་ ལས་ འོ་ མ་ འཐུང་ བ་ དང་།
དམྱལ་བར་སྐྱེས་ནས་ཁྲོ་ཆུ་ཁོལ་མ་འཐུང་བ་དག་གི་ཚད་སྨོས་པ་ན་རྒྱུ་
མཚོ་དང་མཉམ་ཞེས་བྱས་ན་མཐའ་མེད་པ་དང་འགལ་བར་གཟིགས་
– 176 –



ནས། མགོན་པོ་ཀླུས། རེ་རེས་རྒྱ་མཚོ་བཞི་ལས་ལྷག་པ་ཡི། །
འོ་མ་འཐུངས་ཏེ། ཞེས་དང་། མ་ཁོལ་གྱིས། རྒྱ་མཚོའི་ནང་གི་
ཆུ་ལ་ཡང་། ། དེ་ཡི་ཚད་ཙམ་ཡོད་མ་ཡིན། ། ཞེས་གསུངས་ཏེ།
རིགས་ ལམ་ མཁྱེན་ པའི་ རྣམ་ འགྱུར་ ངོ༌ མཚར་ བ་ ཞིག་ གོ །
མཐའ་མེད་རིགས་ལམ་འདི་ཡི་སྐྱ་དབར་ནས། ། བཏོན་ཏེ་་་་
བསམས་ན་ཐེག་པ་ཆེ་ཆུང་གི་།་ གནད་ལ་ཕུལ་དུ་བྱུང་བའི་ངེས་
པ་ཞིག ། སྟེར་རྒྱུ་ཡོད་དོ་གྲོགས་དག་མཁྱེན་ལགས་གྲང༌། །
ཞེས་ཀྱང་སྨྲོས་སོ། ། མདོར་ན་སྔོན་ཆད་ཡུན་རིང་ལ་ཤུགས་དྲག་
པའི་སྡུག་བསྔལ་དེ་སྙེད་ཅིག་མྱོང་བས་མི་ཆོག་པར་ད་དུང་ཡང་དེ་
ལྷག་ཅིག་མྱོང་དགོས་པའི་ཚུལ་ལ་བསམས་ན་ནི་ཤིན་ཏུ་ཡི་མུག་པའི་
གནས་ཏེ། ཅིའི་ཕྱིར་ན་ད་ལྟའི་སྡུག་བསྔལ་ཕྲ་མོ་འདི་ཙམ་ཡང་མི་
བཟོད་ན་གཏན་གྱི་སྡུག་བསྔལ་དེ་ལྟ་བུ་ག་ལ་བཟོད་དེ་བཟོད་ཐབས་
གཏན་ནས་མེད་པའི་ཕྱིར་རོ། ། ཡིན་ཡང་ད་རེས་དལ་འབྱོར་
ལན་ གཅིག་ ཐོབ་ པའི་ སྐབས་འདིར་ ཟློག་ན་རང་དབང་ཡོད་པས།
སྙིང་གི་ཁོང་དང་རུས་པའི་གཏིང་ནས་བསྒྲིམས་ཏེ་ཟློག་དགོས་སོ། །
གསུམ་ པ་ལས་ཀྱི་རྒྱལ་པོ་དབང་བཙན་པའི་སྡུག་བསྔལ་ནི།
སངས་རྒྱས་ཀྱིས་ཀྱང་ལས་དབང་བཟློག་པར་མི་ནུས་ནས་རྟ་ཆག་
གསོལ་བ་སོགས་ཀྱི་ཚུལ་མཛད་ན། ཕལ་པ་གཞན་གྱིས་ལྟ་ཅི་སྨོས་
177 -



པས། དེས་ན་ད་ལྟ་རང་དབང་ཡོད་དུས་གཉེན་པོའི་སྒོ་ནས་ལས་
སྒྲིབ་ལྷག་མེད་དུ་སྦྱོང་ཐུབ་བ་ཞིག་བྱུང་ན་ནི་དེར་ཟད། གཞན་དུ་
ལས་ཀྱི་འབྲས་བུ་མི་འདོད་བཞིན་དུ་ཡང་མྱོང་དགོས་ཏེ། རྗེ་རིན་
པོ་ཆེས། མྱུར་བ་མྱུར་བར་སྡིག་སྒྲིབ་མ་སྦྱངས་ན། ། རང་རེ་
རང་རེའི་ལས་འདི་དབང་བཙན་པས། ། བདེ་བ་བདེ་བར་ཤེས་
ཀྱང་འདམ་དབང་མེད། ། སྡུག་པ་སྡུག་པར་ཤེས་ཀྱང་འདོར་་་
དབང་མེད། ། ཅེས་གསུངས་པ་ལྟར་རོ། ། དེས་ན་སྐྱེ་གནས་
མཐོ་དམན་དང་བདེ་སྡུག་འབྱོར་རྒུད་ལ་སོགས་པ་གང་ལའང་ལས་
ཀྱིས་ཇི་ལྟར་བཀོད་བཀོད་ལས་རང་གིས་ཇི་ལྟར་འདོད་འདོད་ཅུང་
ཟད་ཀྱང་བྱར་མེད་པས་སྡུག་བསྔལ་ཡིན། ། ཞེས་པ་ལྟར་རོ། །
བཞི་པ་ཉོན་མོངས་ཀྱི་འཆིང་ཐག་བཅད་དཀའ་བའི་སྡུག་་་་
བསྔལ་ ནི། ཚོམས་ ལས། ནོར་ བུ་ རྣ་ ཆ་ བུ་ དང༌ བུ་ མོ་ ལ། །
ཡོངས་སུ་ཆགས་སེམས་གང་ཡིན་ལ་བལྟས་ན། ། ལྕགས་ཤིང་དྲེས་
མ་ལས་བྱས་འཆིང་བ་གང་། ། དེ་དག་དམ་པོ་མིན་ཞེས་འཕགས་
པ་གསུང་། ། ཞེས་ཆགས་ སོགས་ཉོན་མོངས་ཀྱི་འཆིང་བ་་་་་
ལྕགས་ཀྱི་སྒྲོག་ལས་ཀྱང་གཅོད་དཀའ་བར་གསུངས་སོ། །
ལྔ་པ་གལ་ལ་འཐུག་དུས་གྲོགས་མེད་པའི་སྡུག་བསྔལ་ནི། རྒྱ་
ཆེར་རོལ་པ་ལས། སྐྱེ་ རྒུ་འདི་ནི་གཅིག་པུར་སྐྱེ་འགྱུར་ཞིང་། །
ཁ 178 --



དེ་བཞིན་འཆི་ནའང་གཅིག་པུར་འཆི་བར་འགྱུར། ། བདག་ཉིད་
གཅིག་པུས་སྡུག་བསྔལ་མྱོང་འགྱུར་གྱི། ། འཁོར་བ་ལ་ནི་གྲོགས་
ཡོད་མ་ཡིན་ནོ། ། ཞེས་དང་པོར་སྐྱེས་དུས་ཀྱང་རང་གཅིག་པུར་
སྐྱེས་ཐ་མར་འཆི་དུས་ཀྱང་རང་གཅིག་པུར་འཆི། བར་དུ་སྡུག་
བསྔལ་མྱངས་དུས་ཀྱང་རང་གཅིག་པུས་མྱངས་དགོས་པས། གལ་
ལ་འཐུག་དུས་གྲོགས་ཡོད་པ་མ་ཡིན་གསུང་ཏེ། ཐུགས་ཤིན་ཏུ་མེད་
པར་སྣང་ངོ༌། ། དེ་ན་ཞི་བ་ལྷས། གེགས་བྱེད་མཛའ་བས་ཅི་
ཞིག་བྱ། ། ཞེས་གསུངས་བ་ལྟར་དགོས་མེད་དུ་བལྟས་ལ། ཆོས་
མིན་གྱི་གྲོགས་པོ་སུ་དང་ཡང་འདྲེ་བར་མི་བྱའོ། ། དྲན་པ་ཉེར་
བཞག་ལས་ཀྱང༌། དམ་པའི་ཆོས་ ཐམས་ ཅད་ཀྱི་ཉིང་ཁུ་ནི་འདི་
ཡིན་ཏེ། གང་གཅིག་པུར་དགའ་བའོ། ། ཞེས་གསུངས་སོ། །
གཉིས་པ་སྡུག་བསྔལ་བརྒྱད་བསམ་པ་ལ། དང་པོ་སྐྱེ་བའི་
སྡུག་བསྔལ་ནི། བཤེས་སྤྲིངས་ལས། སྐྱེ་བ་བཟང་པོ་མ་ལགས་སྐྱེ་
བ་ནི། ། གནོད་པ་དུ་མའི་འབྱུང་ཁུངས་ལགས་མཁྱེན་མཛོད། །
ཅེས་དང༌། མདོ་ལས། སྐྱེ་བའི་རྐྱེན་ཀྱིས་རྒ་ཤི་དང་མྱ་ངན་དང་།
སྨྲེ་ངག་འདོན་པ་དང༌། ཞེས་སོགས་གསུངས་པ་ལྟར་འཁོར་བར་སྐྱེ་
བ་ལེན་པའི་དོན་ནི་ཟག་བཅས་ཉེར་ལེན་གྱི་ཕུང་པོ་གསར་དུ་ལེན་པ་
ཉིད་ཡིན་ལ། ཕུང་པོ་དེ་ནི་སྡུག་བསྔལ་གྱི་འབྱུང་ཁུངས་ཉིད་ཡིན་
– 179 -



པས། སྐྱེ་བ་ལེན་ཟེར་ཡང་དོན་དུ་སྡུག་བསྔལ་གྱི་ཁུར་ལེན་པའོ། །
གཉིས་པ་རྒ་པའི་སྡུག་བསྔལ་ནི། ལང་ཚོ་ཉམས་ནས་ཆེས་མི་སྡུག་
པའི་ལུས་སུ་འགྱུར་བ་དང་། དབང་པོ་ཉམས་ནས་གཟུགས་གསལ་
བར་མི་མཐོང་བ་སོགས་ཏེ། དེའི་སྡུག་བསྔལ་ཇི་ལྟར་ཡིན་པ་ནི་
རྒན་རྒོན་དག་ལ་མིག་གིས་བལྟས་པས་ཀྱང་ཤེས་ནུས་སོ། ། དེས་
ན་ན་གཞོན་པ་དང་ལང་ཚོ་དར་བ་སོགས་ཀྱིས་རྒྱུགས་ནས་ཁེངས་
ཤིང་དྲེགས་པ་ནི། རྒས་པའི་སྡུག་བསྔལ་རང་ཐོག་ཏུ་ཇི་ལྟར་འབྱུང་
བར་འགྱུར་བའི་ཚུལ་མི་ཤེས་པ་ཁོ་ནས་བྱས་པ་སྟེ། དེ་ལྟ་མ་ཡིན་ན་
རྒས་ཁོག་མཐོང་ཙམ་ནས་རང་ཡང་རིང་མིན་དེ་ལྟ་བུར་འགྱུར་བར་
མཐོང་ནས་ཆེས་སྐྱོ་བར་འགྱུར་གྱི། ཁེངས་ཤིང་དྲེགས་པའི་གནས་
མེད་པའི་ཕྱིར་རོ། ། དེ་ལྟར་ཡང་རྒྱ་ཆེར་རོལ་པ་ལས། ཁ་ལོ་
སྒྱུར་བ་བྱིས་པའི་སྐྱེ་བོ་མི་མཁས་པ། ། བློ་ངན་གཞོན་པས་རྒྱགས་
ཤིང་མྱོང་པས་རྒས་མི་མཐོང་། ། ང་ནི་སླར་འགྲོ་ང་ཡི་ཤིང་རྟ་མྱུར་
་ དུ་སྒྱུར། ། ང་ཡང་རྒས་ལ་གནས་པས་རྩེ་དགས་ ཅི་ཞིག་བྱ། །
ཞེས་སོ། ། འདི་ནི་སྔོན་རྒྱལ་བུ་དོན་གྲུབ་ཀྱིས་རྒས་ཤིང་ཁོག་ལ་
ཉམ་ཐག་པ་ཞིག་གཟིགས་པ་ན་བདག་ཀྱང་རིང་མིན་དེ་ལྟ་བུར་་་་
འགྱུར་བས་ན་ཚོད་གཞོན་པ་ལ་སྙིང་པོ་ཅི་ཡོད་སྙམ་དུ་དགོངས་ནས་
ཐུགས་སྐྱོ་བའི་ཚུལ་མཛད་པ་སྟེ། དེ་ལྟར་གོ་དགོས་སོ། ། ཞེས་
- 180 -



ཕྱིར་རབས་ལ་འདོམས་པའོ། ། གསུམ་པ་ན་བའི་སྡུག་བསྔལ་ནི། ་་
ནད་ཀྱིས་ཐེབས་པ་ན་མེ་ཏོག་སད་ཀྱིས་འཁྱེར་དང་འདྲ་བར་ལུས་ཀྱི་
མདངས་ནི་ཤོར། འབྱུང་བ་ཆ་མི་སྙོམས་ནས་འཁྲུག་པའི་དབང་
གིས་ཡིད་རྣལ་དུ་ཕེབ་པའི་གོ་སྐབས་ནི་མེད། ཉིན་མཚན་དུ་ལུས་
སེམས་གདུང་བས་མི་བཟོད་ནས་སྒྲ་ངར་ངར་པོ་ནི་འདོན་པ་སོགས་
ཏེ། མཐོང་བཞིན་པ་དེ་དག་གོ ། དེས་ན་ནད་པ་ཐུ་མོ་དག་ལ་
ལེགས་པར་བལྟས་ཏེ་བདག་ལའང་རིང་མིན་འདི་ལྟ་བུའི་སྡུག་བསྔལ་
ཐོག་ ཏུ་འབབ་ངེས་ ཤིང་། ་ བབ་ན་བཟོད་ཐབས་མི་འདུག་པས།
ཅི་རང་དྲག་སྙམ་དུ་ནད་མེད་པའི་བདེ་བ་ལ་རྟག་པར་བཟུང་ནས་
ཆགས་ཤིང་ཞེན་པའི་གཉེན་པོ་སྐྱོ་ཤས་བསྒོམ་དགོས་ཏེ། རྒྱ་ཆེར་
རོལ་པ་ལས། ནད་མེད་པ་ཡང་རྨི་ལམ་ན་ནི་རྩེ་དང་མཚུངས། །་
ནད་ཀྱི་འཇིགས་པ་འདི་ལྟར་ཤིན་ཏུ་མི་བཟད་པ། ། སྐྱེས་བུ་་་
མཁས་པས་གནས་འདི་མཐོང་ནས་ཇི་ལྟ་བུར། ། རྩེ་ལ་དགའོ་
དང་སྡུག་པའི་འདུ་ཤེས་སྐྱེ་བར་འགྱུར། ། ཞེས་སོ། ། བཞི་པ་
འཆི་བའི་སྡུག་བསྔལ་ནི། བཤད་ཟིན་ཏོ། ། མདོར་ན་གནམ་
སའི་ཁྱོན་གང་བའི་རི་ཆེན་པོ་བཞི་རང་ཐོག་ཏུ་ལྟུང་བར་མཐོང་ན་
ཤིན་ཏུ་སྐྲག་འོས་པ་ལྟར། སྐྱེ་རྒ་ལ་སོགས་པའི་འཇིགས་པ་ཆེན་པོ་
བཞི་རང་ཐོག་ཏུ་འབབ་བཞིན་ཡོད་པའི་ཚུལ་ལ་བསམས་ན་ཅིའི་ཕྱིར་
- 181 -



མི་སྐྲག་སྟེ། དོན་སྙིང་ཚལ་བར་གས་པའི་འོས་ཡིན་ནོ། ། དེ་ལྟ་
ནའང་བདག་དང་འདྲ་བའི་སྐྱེ་པོ་ཕལ་པ་རྣམས་ནི་བ་སྤུ་གཡོ་འགུལ་
ཙམ་ཡང་མེད་པར་བག་ཡངས་སུ་འདུག་ཕོད་པའི་འདི་ལ་དམ་པ་
རྣམས་ཀྱིས་ཐུགས་ཁྲེལ་ཉམས་ཅི་ཡང་མཛད་དེ། སྐྱེས་རབས་ལས།
འགྲོ་བ་འདི་ལྟ་བུར་ནི་འཁོད་པ་ལ། ། སྐྱེ་བོ་འཇིགས་པ་མེད་པར་
ངོ་མཚར་སྐྱེ། ། ཞེས་སོ། ། ལྔ་པ་སྡུག་པ་དང་བྲལ་བའི་སྡུག་
བསྔལ་ནི། ཡུལ་ཡིད་འོང་དང་བྲལ་བའི་སྡུག་བསྔལ་ཏེ། སྡུག་
པའི་བུ་དང་བྲལ་ནས་མ་མྱ་ངན་གྱིས་ཇི་ལྟར་མནར་བ་དེ་བཞིན་ནོ། །
འདི་ཡང་ལན་རེ་ཟུང་ཙམ་མིན་པར་སེམས་ ཅན་རེ་རེས་རེ་རེར་་་་
འབྲལ་བས་མི་བཟོད་ནས་མྱ་ངན་གྱིས་མཆི་མ་ལྷུང་བའི་ཚད་ཀྱང་རྒྱ་
མཚོ་ལས་ཆེས་བརྒལ་ཞིང་། ད་དུང་ཡང་དེ་འདྲ་ཞིག་ལྷུང་ངེས་ཏེ།
འཁོར་བ་ལ་མཐའ་མེད་པའི་གནད་ཀྱིས་སོ། ། དེ་ཡང་ཇི་ཙམ་
གཅེས་པ་དེ་ཙམ་གྱིས་དེ་དང་བྲལ་བའི་མྱ་ངན་དང་སྡུག་བསྔལ་ཆེ་
ཞིང་། མི་ འབྲལ་ བའི་ དབང་ ཡང༌ ཅུང༌ ཟད་ ཀྱང་ མེད་ པ་ སྟེ།
དཔེར་ན་ཕ་མ་དང་ཕྲུ་གུ་ལྟ་བུ་གཅིག་གིས་གཅིག་ལ་འཐམས་ནས་
བསྡད་ཀྱང་མི་ཕན་པར་ནམ་ཞིག་མི་འདོད་བཞིན་དུ་འབྲལ་དགོས་
པའི་ཕྱིར་རོ། ། དེ་ལྟར་ཡང་ཞི་བ་ལྷས། མཛའ་བ་ཡུན་རིང་
འཁོད་འཁོད་ནས། ། འཆི་བས་སོ་སོར་འབྲལ་གྱུར་ཏེ། ། མྱ་
ཁ 182



ངན་ཆེན་པོ་ལྡང་འགྱུར་བ། ། དེ་ནི་འཇིག་རྟེན་འདི་ན་ངེས། །
ཞེས་ སོ། ། དྲུག་ པ་ མི་ སྡུག་ པ་ དང་ ཕྲད་ པའི་ སྡུག་ བསྔལ་ ནི།
ཡུལ་ཡིད་མི་འོང་དང་ཕྲད་པའི་སྡུག་བསྔལ་སྟེ། ་དགྲ་དང་ཕྲད་ནས་
དེས་གནོད་བཙལ་བའི་སྡུག་བསྔལ་ལྟ་བུའོ། ། མདོར་ན་སྔ་མ་ནི་
ཡིད་འོང་གི་ཡུལ་དྲུག་དང་བྲལ་བའི་སྡུག་བསྔལ་དང༌། འདི་ནི་དེ་
ལས་ལྡོག་པའི་ཡུལ་དྲུག་དང་ཕྲད་པའི་སྡུག་བསྔལ་ལ་བྱེད་ན་དོན་དུ་
འབྱོར་ཞིང་ཁྱབ་ཆེ་བར་ཡོད་དོ། ། བདུན་པ་འདོད་པ་བཙལ་
ཀྱང་མི་རྙེད་པའི་སྡུག་བསྔལ་ནི། ཚོང་བྱས་ཀྱང་ཁེ་སྤོག་དང༌། སོ་
ནམ་བྱས་ཀྱང་ལོ་ཏོག་མི་འབྱུང་བ་སྟེ། མདོར་ན་འདོད་རྒྱུ་ནི་བདེ་
བ་ཡིན་པས། དེ་མ་ཐོབ་པའི་སྡུག་བསྔལ་ལ་བྱེད་ན་གོ་བདེའོ། །
བརྒྱུད་ པ་ མདོར་ན་ ཉེ་ བར་ ལེན་ པའི་ ཕུང་ པོ་ ལྔ་ སྡུག་བསྔལ་ བ།
ཞེས་པ་ནི་འདུ་བྱེད་སྡུག་བསྔལ་གྱི་སྐབས་སུ་འཆད་པར་འགྱུར་རོ། །
འགའ་ཞིག་གིས་འདི་བརྒྱུད་མིའི་སྡུག་བསྔལ་ལ་སྦྱར་བ་ནི་གཙོ་ཆེ་བ་
ལ་དགོངས་པ་འདྲ་ཡང་། ། ལམ་རིམ་ཆེ་ཆུང་དུ་སྤྱི་ལ་སྦྱར་བ་ཉིད་
མདོའི་དགོངས་པར་སྣང་ངོ༌། ། གལ་ཏེ་འདི་བརྒྱད་འཁོར་བ་སྤྱི་
ལ་ཁྱབ་མཉམ་དུ་མེད་པས་སྦྱོར་མི་རིགས་སོ་སྙམ་ན། འོ་ན་མི་སྤྱི་
ལའང་ཁྱབ་མཉམ་དུ་མེད་པས་སྦྱོར་མི་རིགས་པ་མཚུངས་སོ། །
གསུམ་པ་སྡུག་བསྔལ་གསུམ་བོ་ཤད་པ་ལ༑ ཚོར་བའི་སྡུག་
༤
= 183 ཡ་



བསྔལ་ནི། ཁལ་མའི་ཟུག་གཟེར་ལྟ་བུ་སྟེ། སྐྱེ་བོ་ཕལ་པ་ལ་སྡུག་
བསྔལ་དུ་ཇི་ལྟར་གྲགས་པ་དེ་རྣམས་སོ། ། འགྱུར་བའི་སྡུག་་་་་
བསྔལ་ནི། ཟས་ཟོས་བའི་བདེ་བ་ལྟ་བུ་སྟེ། དང་པོ་བདེ་བ་ལྟར་
སྣང་ཡང་ཟོས་ཆེས་ན་སྡུག་བསྔལ་དུ་འགྱུར་བས་འགྱུར་བའི་སྡུག་
བསྔལ་ཞེས་བྱའོ། ། དེའང་བཀྲེས་པའི་སྡུག་བསྔལ་ཕྱིར་བསལ་བ་
ལ་བློས་བདེ་བར་རློམ་པར་ཟད་ཀྱི། དོན་ལ་སྡུག་བསྔལ་ཉིད་ཡིན་
ཏེ། དཔེར་ན་མེ་ལ་ཇི་ཙམ་བསྟེན་པ་དེ་ཙམ་གྱིས་ཚ་བའི་སྡུག་་
བསྔལ་ཆེ་བར་འགྲོ་བ་ལྟར། ཟས་ཟོས་པ་བདེ་བ་ཡིན་ན་ཇི་ཙམ་
ཟོས་པ་དེ་ཙམ་གྱིས་བདེ་བ་ཆེར་འགྲོ་དགོས་རྒྱུ་ལ་ཟློག་ནས་འགྲོ་བ་དེ་
དང་པོ་ནས་སྡུག་བསྔལ་དུ་ཡོད་པའི་རང་རྟགས་ཡིན་པར་གསུང་།
བཀྲེས་པའི་སྡུག་བསྔལ་ཆེ་རིམ་ནས་ཇི་ལྟར་འགགས་པ་དེ་ལྟར་ཟོས་
པའི་སྡུག་བསྔལ་ཆུང་རིམ་ནས་སྐྱེས་ཀྱང་ཆེར་མ་སོང་གི་བར་དུ་རང་
ནེས་མ་ཚོར་ཏེ།. འགྲོ་འདུག་སོགས་ལ་བརྟེན་པའི་བདེ་བ་སོགས་
ཀྱང་དེ་དང་འདྲ་ལ། མདོར་ན་མི་ལ་ཡོད་པའི་བདེ་བ་ཕལ་ཆེ་བ་
འགྱུར་བའི་སྡུག་བསྔལ་ཏེ། སྡུག་བསྔལ་ཕྱིར་བཅོས་པ་ལ་བདེ་བར་
བཏགས་ པ་ ཙམ་ ཡིན་ གྱི། ངོ་ བོ་ ཉིད་ ཀྱིས་ བདེ་ བ་ མིན་ གསུང༌།
འདུ་བྱེད་ཀྱི་སྡུག་བསྔལ་ནི། དཔེར་ན་མི་གཙང་བའི་རྒྱུ་ལས་་་་
དབྱིབས་བཟང་ངན་གང་དུ་བཅོས་ཀྱང་དོན་མི་གཙང་བའི་རང་་་་
- 184 -



བཞིན་ལས་མི་འདའ་བས། མཚུངས་ པར་ཞེན་པ་ལོག་འོས་ཀྱི།
དབྱིབས་བཟང་ངན་རྒྱུ་མཚན་དུ་བྱས་ནས་ཆགས་སྡང་བྱར་མི་འོས་པ་
ལྟར། ལས་ཉོན་གྱིས་འདུ་བྱེད་པའི་ཆོས་བཟང་ངན་གང་ཡིན་ཡང་
དོན་མི་རྟག་པའི་སྡུག་བསྔལ་ལས་མི་འདའ་བས་མཚུངས་པར་ཞེན་པ་
ལོག་འོས་ཀྱི། བཟང་ངན་གྱི་ཁྱད་ཕྱེ་ནས་ཆགས་སྡང་བྱར་མི་འོས་
ཏེ། མགོན་པོ་ཀླུས། ། གལ་ཏེ་མི་གཙང་ཁ་ དོག་བཟང་། ། །
ཤིན་ཏུ་གསར་ལ་དབྱིབས་ལེགས་ཀྱང་། ། དེ་ལ་ཆགས་པར་མི་
འོས་ལྟར། ། བུད་མེད་གཟུགས་ལའང་དེ་བཞིན་ནོ། ། ཞེས་
དང༌། འདོད་པའི་དོན་དུ་རྩོད་པ་ནི། ། མི་གཙང་དོན་དུ་ཁྱི་
རྣམས་བཞིན། ། ཞེས་སོ། ། བུད་མེད་ནི་མཚོན་པ་ཙམ་སྟེ།
ཟག་བཅས་ཀྱི་ཆོས་གཞན་ལའང་འདྲའོ། །་ མདོར་ན་ལས་ཉོན་གྱི་
རྒྱུ་ལས་གྲུབ་པའི་ཆོས་ཐབས་ཅད་ནི་འདུ་བྱེད་ཀྱི་སྡུག་བསྔལ་ཉིད་
ཡིན་ལ། རྒྱུ་མཚན་ནི་མི་རྟག་པ་ཡིན་པས་ཏེ། མདོ་ལས། མི་
རྟག་པའི་ཕྱིར་སྡུག་བསྔལ་བའོ། ། ཞེས་གསུངས་པས་ཤེས་སོ། །
དེས་ན་འདུ་བྱེད་སྡུག་བསྔལ་ཤེས་བྱེད་ནི་མི་རྟག་པ་ལས་གཞན་མེད་
པས། དེ་ལས་ཡིད་འབྱུང་བར་འདོད་ན་མི་རྟག་པ་བསྒོམ་པ་ལས་
གཞན་གང་ཡང་བྱར་མེད་དོ། ། སོ་སོའི་སྡུག་བསྔལ་ལ་དྲུག་ལས།
ངན་སོང་གསུམ་གྱི་སྡུག་བསྔལ་ནི་བཤད་ཟིན་ལ། མིའི་སྡུག་བསྔལ་
- 185 -



ཕལ་ཆེ་བ་ནི་མངོན་སུམ་གྱིས་གྲུབ་པས། མ་བྲིས་ཤིང༌། ལྷ་མིན་
གྱི་སྡུག་བསྔལ་ནི། ལྷའི་དཔལ་ལ་ཕྲག་དོག་པའི་ སེམས་ཀྱི་སྡུག་
བསྔལ་དང༌། ལྷ་དང་གཡུལ་འགྱེད་པའི་ལུས་ཀྱི་སྡུག་བསྔལ་ཏེ།
ཤིན་ཏུ་མང་ངོ༌། ། ལྷ་ལ་ཁམས་གོང་འོག་གཉིས་ལས། འོག་མ་
འདོད་པའི་ལྷའི་སྡུག་བསྔལ་ནི། ལྷ་བསོད་ནམས་ཆུང་བས་ཆེ་བའི་
འོད་དང་གཟི་བརྗིད་སོགས་མཐོང་བ་ན་ཞུམ་ཞིང་སྤ་དཀོང་བའི་སྡུག་
བསྔལ་དང་། དབང་ཆེ་བས་ཆུང་བ་གནས་ནས་སྐུད་པ་སོགས་ཀྱི་
སྡུག་བསྔལ་དང་། འཆི་འཕོ་བ་དང་འོག་ཏུ་ལྟུང་པར་མཐོང་ནས་
མྱ་ངན་གྱིས་ཡིད་གདུངས་པའི་སྡུག་བསྔལ་ཏེ། གཞན་ཡང་མང་
ངོ༌། ། གོང་མ་གཟུགས་མེད་ཀྱི་ལྷའི་སྡུག་བསྔལ་ནི་ཤིན་ཏུ་རྟོགས་
དཀའ་ཞིང་། དེའི་ནང་ནས་ཀྱང་སྲིད་རྩེའི་སྡུག་བསྔལ་ཆེས་ཤིན་ཏུ་
རྟོགས་དཀའ་སྟེ། འཇིག་རྟེན་པའི་ལམ་གང་གིས་ཀྱང་དེ་ལས་ངེས་
པར་འབྱུང་མི་ནུས་པར་གསུངས་པས་ཀྱང་ཤེས་སོ། །
དེས་ན་དེ་ཡང་མི་རྟག་ཕྲ་མོའི་སྒོ་ནས་ཤེས་དགོས་ཏེ། རྒྱལ་
ཚབ་ ཐམས་ ཅད་ མཁྱེན་པས། ཁམས་གོང་གིས་བསྡུས་པའི་ཟག་
བཅས་ཀྱི་ཏིང་འཛིན་རང་དུས་ནས་སྡུག་བསྔལ་དུ་རྟོགས་པ་ལ་མི་
རྟག་ཕྲ་མོ་རྟོགས་པ་ལ་ངེས་པར་དུ་ལྟོས། ། ཞེས་ སོ། ། ལྟོས་་་་
ལུགས་འདི་ལྟར་ཡིན་ཞེས་གསལ་བར་མ་གསུངས་ཀྱང་། སློབ་་་
ཆ
186 --



དཔོན་དབྱིག་གཉེན་གྱིས་དཔེ་གསུམ་གྱི་སྒོ་ནས་གསུངས་ཏེ།། ཇི་
སྐད་དུ། གང་ཞིག་གཟུགས་ཅན་གཟུགས་མེད་པ།། སྡུག་་་
བསྔལ་སྡུག་བསྔལ་ལས་འདས་ཤིང་། ། ཏིང་འཛིན་བདེ་བའི་་་
བདག་ཉིད་ཅན། ། བསྐལ་པར་གཡོ་བ་མེད་པར་གནས། ། དེ་
ཡང་ཤིན་ཏུ་ངེས་ གྲོལ་མིན། ། དེ་ལས་སླར་ཡང་ལྟུང་བར་་་་་
འགྱུར། ། ངན་འགྲོའི་སྡུག་བསྔལ་རྦ་ཀློང་ལས། ། འདས་པ་ལྟ་
བུར་ བྱུང༌ གྱུར་ ལ། །་འབད་ ཀྱང་ ཇི་ ལྟར་ རིང༌ མི་ གནས། །
མཁའ་ལ་ལྡིང་བའི་བྱ་དང་མཚུངས། ། བྱིས་པའི་སྟོབས་ཀྱིས་་་
མདའ་ འཕངས་ ལྟར། ། དེ་ ནི་ ལྟུང་ བའི་ མཐའ་ ཅན་ ཡིན། །
མར་མེ་རིང་དུ་འབར་བ་དག། ། སྐད་ཅིག་རེ་རེར་འཇིག་པ་ལྟར། །
འདུ་བྱེད་ཡོངས་འགྱུར་ཞེས་པ་ཡི། ། སྡུག་བསྔལ་དག་གིས་ཉི་
བར་གཙེས། ། ཞེས་སོ། ། དེ་ལ་དཔེ་དང་པོ་ནི། བྱ་ནམ་
མཁའ་ལ་འཕུར་བ་ན་རེ་ཞིག་ས་ལས་འདས་མོད་ཀྱང་། རིང་མིན་
ས་ལ་མི་འབབ་པའི་མཐུ་མེད་པ་ལྟར། གོང་དུ་སྐྱེས་པ་ནང་ན་ངན་
སོང་ལས་ཐར་པ་འདྲ་ཞིག་མངོན་ཡང་གཞུག་དེར་མི་འགྲོ་བའི་དབང་
མེད་ དེ། དེ་ དང༌ ལས་ ཀྱི་ འབྲེལ་ ཐག་ མ་ ཆོད་ པའི་ ཕྱིར་ རོ། །
དཔེ་གཉིས་པ་ནི། མཁའ་ལ་ཉག་ཕྲན་ཇི་ལྟར་འཕངས་ཀྱང་མཐར་
ལྟུང་བ་ལས་མི་འདའ་བ་ལྟར། གོང་དུ་སྐྱེས་ཀྱང་སླར་ལྟུང་བ་ལས་
187



མི་འདའ་བས། ལྟུང་བའི་མཐའ་ཅན་ཞེས་སོ། ། གསུམ་པ་ནི།
མར་མེ་རིང་དུ་འབར་ཡང་སྐད་ཅིག་མ་རེ་རེས་ཀྱང་སྣུམ་ཟད་ནས་ཤི་
བ་ལ་ཕྱོགས་པ་ལྟར། བསྐལ་པར་གནས་ཀྱང་སྐད་ཅིག་མ་རེ་རེས་
རྒྱུན་ཟད་ནས་འཆི་བ་ལ་ཕྱོགས་ཏེ། དོན་དུ་འདུ་བྱེད་མི་རྟག་་་་
པའམ་དེ་ཡོངས་ སུ་ འགྱུར་ བའི་ སྡུག་བསྔལ་ གྱི་ རང་ བཞིན་ ནོ། །
བདེ་བ་ཟད་མཐར་སྡུག་བསྔལ་འབྱུང་བའི་ཚུལ་ལ་བསམས་ན་སྐད་
ཅིག་འཕོ་འགྱུར་སྡུག་བསྔལ་དུ་ཤུགས་ཀྱིས་འཆར་བས། མཐའི་
སྡུག་བསྔལ་དང་ད་ལྟའི་སྐད་ཅིག་འཕོ་འགྱུར་སྦྲགས་ནས་བསམས་ན་
གནད་ཆེ་བར་ཡོད་དོ། ། གཉིས་པ་ གང་གིས་འཁོར་བའི་ཀུན་
འབྱུང་གི་འཇིག་རིམ་ནི། ཇི་སྐད་བཤད་པའི་སྡུག་བསྔལ་གྱི་རྒྱུ་ནི་
ལས་དང་ཉོན་མོངས་པའི་ཀུན་འབྱུང་ཡིན་ཞིང་། དེ་གཉིས་ཀྱི་ནང་
ནས་ཀྱང་གཙོ་བོ་ཉོན་མོངས་པ་ཡིན་ཏེ། དེ་མེད་ན་ལས་ཡོད་ཀྱང་
འཁོར་བར་འཕེན་མི་ནུས་ལ། ཉོན་མོངས་ཡོད་ན་ལས་སྔར་་་་་
བསགས་མེད་ཀྱང་གསར་དུ་བསགས་ནས་འཁོར་བར་འཕེན་ནུས་
པའི་ཕྱིར་རོ། ། དེས་ན་ཉོན་མོངས་སྤོང་དགོས་ཤིང༌། དེ་ལའང་
སྤང་བྱའི་ཉོན་མོངས་ ཤེས་དགོས་པས། དེའི་ ཚུལ་ ལ་ བདུན་ ཏེ།
ངོ་བོ། དབྱེ་བ། བྱེད་ལས། སྐྱེ་ཚུལ། འཇུག་རིམ། ཉེས་
དམིགས་སོ། ། དང་པོ་ནི། གང་རྒྱུད་ལ་སྐྱེས་པ་ན་སེམས་ཀྱི་
188 -



རྒྱུད་མ་ཞི་བར་བྱེད་པའི་ལས་ཅན་གྱི་སེམས་བྱུང་ཞིག་གོ། གཉིས་
པ་ནི། སྤྱིར་ཉོན་མོངས་ལ་རྩ་ཉོན་དྲུག་དང་ཉེ་ཉོན་ཉི་ཤུ་སོགས་
་ མང་ཡང་འདིར་བསྡུས་ནས་བཅུར་གསུངས་པའི་དང་པོ་འདོད་་་་
ཆགས་ནི། ཡུལ་ཡིད་འོང་ལ་སྲེད་པའོ། ། ཁོང་ཁྲོ་ནི་ཡིད་མི་
འོང་ བ་ ལ་ སྣང་ བའོ། ། ང་རྒྱལ་ནི། སེམས་ ཁེངས་ པའོ། །
མ་རིག་པ་ནི། ལས་འབྲས་སོགས་ལ་རྨོངས་པའོ། ། ཐེ་ཚོམ་ནི།
སྐྱེ་བ་སྔ་ཕྱི་སོགས་ཡོད་དམ་མེད་སྙམ་པའོ། ། འཇིག་ཚོགས་ལ་ལྟ་
བ་ནི། རང་རྒྱུད་ཀྱི་ཕུང་པོ་ལ་ང་དང་ང་ཡིར་ལྟ་བའོ། ། དེ་ལ་
འཇིག་པ་ནི་མི་རྟག་པ་དང་ཚོགས་པ་ནི་དུ་མ་ཡིན་པས། འདིས་
གང་ལ་བདག་ཏུ་ལྟ་བའི་གཞི་ནི་མི་རྟག་པ་དང་དུ་མའི་ཆོས་ཙམ་ཡིན་
གྱི། རྟག་པ་དང་གཅིག་པུའི་གང་ཟག་ནི་མེད་དོ་ཞེས་བསྟན་པའི་
ཕྱིར་འཇིགས་ཚོགས་ལ་ལྟ་བ་ཞེས་སོ། ། མཐར་འཛིན་ནི། རྟག་
ཆད་གང་རུང་གི་མཐར་ལྟ་བའོ། ། ལྟ་བ་མཆོག་འཛིན་ནི། ལྟ་
ངན་གསུམ་པོ་གང་རུང་ལ་དམིགས་ནས་དང་དེ་གསུམ་རྒྱུད་ལྡན་གྱི་
ཕུང་བོར་དམིགས་ནས་ མཆོག་ ཏུ་ འཛིན་ པའོ། ། གསུམ་པ་ནི།
འཇིག་ལྟ་མཐར་ལྟ་ལོག་ལྟའོ། ། ཕུང་པོར་མཆོག་ཏུ་འཛིན་ཚུལ་
ནི་ཕྱི་པ་འགའ་ཞིག་གིས་ཕུང་པོ་དག་གྲོལ་གྱི་རྒྱུར་རློམས་པས་ཡིན་ལ།
ཚུལ་ཁྲིམས་དང་བརྟུལ་ཞུགས་མཆོག་འཛིན་ནི། ལྟ་ངན་དེ་དག་
- 189 -



གིས་ཀུན་ནས་བསླངས་པའི་ཚུལ་ཁྲིམས་དང་གཡང་གཞི་འཆང་བ་
སོགས་མུ་སྟེགས་ ཅན་གྱི་བརྟུལ་ཞུགས་དང༌། དེ་དག་གང་ལས་་
འབྱུང་བའི་ཕུང་པོ་ལ་དམིགས་ནས་མཆོག་ཏུ་འཛིན་པ་སྟེ། འཛིན་
ཚུལ་ནི། དེ་དག་གིས་སྡིག་པ་འདག་པ་དང་། ཉོན་མོངས་ལས་
གྲོལ་ བ་དང་། འཁོར་བ་ ལས་ངེས་ པར་ འབྱིན་ པར་ ལྟ་ བའོ། །
ལོག་ལྟ་ནི། ཚེ་སྔ་ཕྱི་སོགས་མེད་པར་ལྟ་བ་དང༌། དབང་ཕྱུག་ -
སོགས་ འགྲོ་ བའི་ རྒྱུར་ ལྟ་ བ་ སྟེ། ནང་ གསེས་ ཀྱིས་ གཉིས་ སོ། །
གསུམ་པ་བྱེད་ལས་ནི། འདོད་ཆགས་ཀྱིས་སྡུག་པའི་ཡུལ་ལ་སེམས་
འཕྲོ་བར་བྱེད། ཁོང་ཁྲོས་མི་སྡུག་པའི་ཡུལ་ལ་ཞེ་སྡང་བར་བྱེད་པ་
སོགས་ཏེ། མདོར་ན་ཉོན་མོངས་གང་དང་གང་ཡིན་ཡང་དེ་རྒྱུད་ལ་
སྐྱེས་ཙམ་ནས་སེམས་ཡང་དག་པའི་ལམ་ལ་འཇུག་ཏུ་མི་སྟེར་ཞིང་།
ཕྱིན་ཅི་ལོག་གི་ཡུལ་ལ་དབང་མེད་དུ་སྦྱོར་བར་བྱེད་པའོ། ། བཞི་
པ་སྐྱེ་ཚུལ་ནི། ཐོག་མར་མ་རིག་པས་ཕུང་པོའི་གནས་ལུགས་ལ་
བསྒྲིབས། དེའི་དབང་གིས་ཕུང་པོ་ལ་བདག་ཏུ་འཁྲུལ་བའི་འཇིག་
ལྟ་སྐྱེ། འཇིག་ལྟའི་དབང་གིས་རང་ཕྱོགས་ལ་ཞེན་པའི་འདོད་་་་
ཆགས་དང་། གཞན་ཕྱོགས་ལ་སྡང་བའི་ཁོང་ཁྲོས་དགོས་གཞན་
རྣམས་སྐྱེ་བར་གསུངས་ཏེ། རྣམ་འགྲེལ་ལས། བདག་ཡོད་ན་ནི་
གཞན་ དུ་ ཤེས། ། བདག་ གཞན་ ཆ་ ལས་ འཛིན་ དང་ སྡང་། །
- 190 -



འདི་དག་དང་ནི་ཡོངས་འབྲེལ་ལས། ། ཉེས་པ་ཐམས་ཅད་འབྱུང་
བར་འགྱུར། ། ཞེས་སོ། ། ལྔ་པ་རྒྱུ་ལ་དྲུག་ལས། རྟེན་ནི་
ཉོན་མོངས་ཀྱི་ས་བོན་ནོ། ། དམིགས་པ་ནི། ཡུལ་སྡུག་མི་སྡུག་
བར་མ་གསུམ་མོ། ། འདུ་འཛི་ནི། གྲོགས་ངན་དང་འདུ་ཞིང་
འཆལ་གཏམ་སྨྲ་བ་སོགས་སོ། ། བཤད་པ་ནི། ཆགས་སྡང་གི་
བསྟན་བཅོས་བཤད་པར་ཉན་པ་ལྟ་བུའོ། ། གོམས་པ་ནི། ཉོན་
མོངས་ལ་གོམས་སུ་གཞུག་པའོ། ། འདི་གོམས་ཤུགས་ལ་བྱེད་ན་
རྟེན་དང་ཟློས་པའི་སྐྱོན་ཡོད་དོ། ། ་ཡིད་ལ་བྱེད་པ་ནི། སྡུག་པ་
དང་མི་སྡུག་པའི་མཚན་མ་ཡིད་ལ་བྱེད་པ་ལྟ་བུའོ། ། དེ་ལྟར་ན་
མཛོད་ལས། ། ཕྲ་རྒྱས་སྤངས་པ་མ་ཡིན་དང་། ཡུལ་ནི་ཉེ་བར་
གནས་པ་དང་། ། ཚུལ་བཞིན་མ་ཡིན་ཡིད་བྱེད་ལས། ། ཉོན་
མོངས་རྒྱུ་ནི་ཚང་པ་ཡིན། ། ཞེས་གསུམ་དུ་གསུངས་པ་ནི་སྔ་མ་
དང་དབྱེ་བསྡུ་ཙམ་ཡིན་པས་མི་འགལ་ལོ། ། དྲུག་པ་འཇུག་རིམ་
ནི། རྟེན་འབྲེལ་བཅུ་གཉིས་ཀྱི་སྒོ་ནས་ཏེ། དེའི་ཚུལ་ཡང་། མ་
རིག་པ་སྟེ་མི་ཤེས་པའི་དབང་གིས་འདུ་བྱེད་ཀྱིས་ལས་བསགས། དེ་
རྣམ་ཤེས་ལ་ནུས་པ་སྨིན་ནས་མིང་གཟུགས་ཅི་རིགས་པའི་རྟེན་འབྲེལ་
གྲུབ། མིང་གཟུགས་འཕེལ་བས་སྐྱེ་མཆེད་དོད་ཅིང་། དེ་དོད་
པས་ཡུལ་དབང་རྣམ་ཤེས་གསུམ་འདུས་ཏེ་ཡུལ་ཡིད་དུ་འོང་མི་འོང་
- 191 -



བར་མ་གསུམ་ཡོངས་སུ་གཅོད་པའི་རེག་པ་འབྱུང༌། རེག་པའི་རྐྱེན་
གྱིས་ཡུལ་གསུམ་མྱོང་བའི་ཚོར་བ་བདེ་སྡུག་བར་མ་གསུམ་སྐྱེ་ཞིང་།
དེ་སྐྱེས་པས་བདེ་བ་དང་མི་འབྲལ་ཞིང་སྡུག་བསྔལ་དང་འབྲལ་འདོད་
ཀྱི་སྲེད་པ་སྐྱེ་ལ། དེའི་དབང་གིས་འདོད་ཡོན་སོགས་ལེན་པ་ལྷུར་
བྱེད་ཅིང་། དེ་བྱེད་པས་འཁོར་བར་སྐྱེད་བྱེད་ཀྱི་ལས་ནུས་པ་མཐུ་
ཅན་དུ་སོང་བའི་སྲིད་པ་དང་། སྲིད་པའི་དབང་གིས་འཁོར་བར་
སྐྱེས་ནས་རྒ་ཤི་སོགས་སྡུག་བསྔལ་དྲག་ཅིང་རྩུབ་པ་རྣམས་མྱོང་བ་
ཡིན་ནོ། ། བཅུ་གཉིས་བསྡུས་ན་ཟག་བཅས་ཀྱི་ལས་དང་། ཉོན་
མོངས་དང༌། སྡུག་བསྔལ་གསུམ་དུ་འདུ་ཞིང་། ཇི་ལྟར་འདུ་ན།
དང་པོ་བརྒྱད་པ་དགུ་ཉོན་མོངས། ། གཉིས་དང་བཅུ་པ་ལས་
ཡིན་ཏེ། ། ལྷག་མ་བདུན་ནི་སྡུག་བསྔལ་ཡིན། ། ཞེས་འབྱུང་
བ་ལྟར་དང་། གསུམ་གྱི་སྒོ་ནས་འཁོར་ཚུལ་ཡང་། གསུམ་པོ་དག་
ལས་གཉིས་འབྱུང་སྟེ། ། གཉིས་ལས་བདུན་འབྱུང་བདུན་ལས་
ཀྱང་། ། གསུམ་འབྱུང་སྲིད་པའི་འཁོར་ལོ་ནི། ། ཉིད་ནི་ཡང་
དང་ཡང་དུ་འཁོར། ། ཞེས་འབྱུང་བ་ལྟར་ཏེ། རྒྱས་པར་ལམ་
རིམ་ཆེ་ཆུང་ལས་ ཤེས་དགོས་ སོ། ། བདུན་པ་ཉེས་དམིགས་ནི།
མདོ་སྡེ་རྒྱན་ལས། ཉོན་མོངས་རྣམས་ཀྱིས་བདག་འཇོམས་སེམས་
ཅན་འཇོམས་ཤིང་ཚུལ་ཁྲིམས་འཇོམས། ། ཉམས་བཅས་རྙེད་་
– 192 -



པས་དམན་ཞིང་བསྲུང་དང་དེ་བཞིན་སྟོན་པས་སྨད། ། རྩོད་པ་
མི་སྙན་དེ་ནི་གཞན་དུ་མི་ཁོམ་གནས་སུ་སྐྱེ། ། - ཐོབ་དང་མ་ཐོབ་
ཉམས་པས་ཡིད་ལ་སྡུག་བསྔལ་ཆེན་པོ་ཐོབ། ། ཞེས་གསུངས་པ་
ལྟར་རོ། ། དེས་ན་ཆགས་སྡང་ལ་སོགས་པའི་ཉོན་མོངས་པས་
ཐོག་མེད་ནས་ད་བར་སྡུག་ལ་སྦྱོར་བར་མ་ཟད། ད་དུང་ཡང་སྦྱོར་
ངེས་པས། དགྲའི་དྭངས་མ་ཉོན་མོངས་འདི་རྣམས་གཞོམ་ཅི་ཐུབ་
ལྟ་དགོས་སོ། ། རང་རེ་གཉེན་དུ་གྱུར་བའི་སེམས་ཅན་ལ་དགྲར་
བཟུང་ཡང་། ཉོན་མོངས་ལ་དེ་ལྟ་མིན་པ་ནི་དགྲར་འཛིན་གོ་ལོག་
ཡིན་གསུང་སྟེ། ཐུགས་ཤིན་ཏུ་མད་པར་སྣང་ངོ༌། ། རྒྱལ་བའི་
གསུང་རབ་ལས་ནི་ཉོན་མོངས་བཅོམ་པ་ལ་དགྲ་བཅོམ་པའི་ཐ་སྙད་
འདོགས་པར་མཛད་ཀྱི། ཕྱི་རོལ་གྱི་དགྲ་བཅོམ་པ་ལ་དེའི་ཐ་སྙད་
མི་འདོགས་ཏེ། འདི་གཅིག་པུར་བསམས་ནའང་གོ་རྒྱུ་ཆེ་བ་ཞིག་
ཡོད་དོ། ། མདོར་ན་ཚེ་རབས་གཏན་གྱི་བདེ་སྡུག་ནི་ཚེ་འདིར་
ཉོན་མོངས་གཞོམ་ཐུབ་མིན་ལ་རག་ལས་པས། འདི་དང་གཉེན་
པོའི་སྒོ་ནས་གཡུལ་ སྤྲད་ རིགས་པ་སྟེ། མི་རྣམས་ཚེ་འདིའི་དགྲ་
ལའང་སྲོག་དང་བསྡོས་ནས་འཐབ་ན། རང་རེ་གཏན་གྱི་དགྲ་དང་
ཅིའི་ཕྱིར་མི་འཐབ་སྟེ་སྲོག་དང་བསྡོས་ནས་འཐབ་རིགས་པའི་ཕྱིར་
རོ། ། དམ་པ་གོང་མའི་ཞལ་ནས་ཀྱང་། ། དགྲ་ནང་ན་འདུག་
– 193 -



པས་ཉོན་མོངས་འདུལ། ། གསུང་སྟེ། ། འདི་ལས་ལྷག་པའི་་་་
བསླབ་བྱ་བྱར་མེད་དོ། །
གསུམ་པ་གང་ལས་ཐར་པའི་འགོག་བདེན་གྱི་གནས་ཚུལ་ནི།
དཔེར་ན་བཙོན་ནས་གྲོལ་བ་ལ་དེ་ལས་ཐར་ཞེས་བརྗོད་པ་དང་འདྲ་
བར་ཉོན་མོངས་པའི་འཆིང་བ་ལས་གྲོལ་བ་ལ་ཐར་པ་ཐོབ་པར་་་་
འཇོག་པས། འགོག་པ་ཐར་པའི་ངོ་བོ་ནི་ཉོན་མོངས་ས་བོན་དང་
བཅས་པ་སྤངས་པའི་བྲལ་བའོ། ། དེའི་ཕྱིར་ཐར་བ་ ཐོབ་ ཕྱིན་
ཆད་སླར་འཁོར་བའི་སྡུག་བསྔལ་ནམ་ཡང་མྱངས་མི་དགོས་པར་མ་
ཟད། བདེ་བ་གྱ་ནོམ་ཕུན་སུམ་ཚོགས་པ་དེ་ལས་ཀྱང་ཉམས་པའི་
སྐབས་མེད་པས། ཐོབ་བྱ་ཀུན་གྱི་ནང་ནས་རབ་དང་ཕུལ་དུ་གྱུར་
བ་ནི་ཟག་མེད་ཐར་བའི་བདེ་བ་ཉག་གཅིག་གོ ། བདེན་བཞིའི་
ནང་ནས་འགོག་བདེན་ཁོ་ན་ཐོབ་བྱར་གསུངས་པའི་རྒྱུ་མཚན་ཡང་
འདི་སྟེ། ཤེས་དགོས་སོ། །
བཞི་པ་གང་གིས་ཐར་པའི་ལམ་གྱི་སྐྱོང་ཚུལ་ནི། རྒྱུ་མཚན་དེ་
ཉིད་ཀྱི་ཕྱིར་ན་ཟག་བཅས་སྲིད་པའི་ཕུན་ཚོགས་གང་ལའང་མ་ཆགས་
པར་ཟག་མེད་ཐར་པའི་བདེ་བ་ཅི་ཐོབ་ལྟ་དགོས་ལ། དེའང་ལམ་
བདག་མེད་མངོན་སུམ་སུ་རྟོགས་པའི་ཤེས་རབ་ཁོ་ནས་མ་གཏོགས་
ཐབས་གཞན་གྱིས་མི་ཐོབ་པས། དེ་རྒྱུད་ལ་ཅི་སྐྱེར་ལྟ་དགོས་ཤིང་།
- 194 —



དེའི་རྟེན་དུ་ཏིང་འཛིན་བརྟན་པོ་གཅིག་ཚོལ་དགོས་ལ། ཏིང་་་་
འཛིན་དེ་སྐྱེ་མི་སྐྱེ་ཡང་ཚུལ་ཁྲིམས་ལ་རག་ལས་པས། ། ཐར་འདོད་
ཀྱིས་ལྷག་པའི་བསླབ་གསུམ་ཚང་ལ་མ་ནོར་བར་ཉམས་སུ་བླང་དགོས་
སོ། ། འབྲིང་དང་ཐུན་མོང་བའི་སྐབས་འདིར་འགོག་ལམ་བསྒོམ་
པ་ལྷུར་མི་བྱེད་པས་རེ་ཞིག་དེ་ཙམ་དུ་བཞག་གོ། དོན་བསྡུས་ན།
སྤྱི་དང་བྱེ་བྲག་འཁོར་བའི་ཉེས་དམིགས་བསམ། ། ལྷག་པའི་
བསླབ་གསུམ་ཚུལ་བཞིན་ཉམས་སུ་ལེན། ། ཞེས་བྱ་བ་འདི་ལས་
མེད་དོ། ། དེ་ལྟར་ན་སྐྱེས་བུ་འབྲིང་དང་ཐུན་མོང་བའི་ལམ་གྱི་
རིམ་པ་ལ་བློ་སྦྱོང་ཚུལ་བཤད་ཟིན་ཏོ། གསུམ་པ་སྐྱེས་བུ་ཆེན་པོའི་
ལམ་གྱི་རིམ་པ་ལ་བློ་སྦྱོང་བ་ནི། འབྲིང་གི་ལམ་ལ་བསླབས་པས་
རང་ཉིད་འཁོར་བ་ལས་ཐར་ཙམ་ཞིག་བྱུང་ཡང་དོན་གཉིས་མཐར་མ་
ཕྱིན་ པས། ད་ གཟོད་ གཞི་ ནས་ ཐེག་ ཆེན་ དུ་ འཇུག་ དགོས་ ལ།
དེའི་ཕྱིར་དང་པོ་ནས་ཐེག་ཆེན་དུ་འཇུག་རིགས་སོ། ། དེར་་་་
འཇུག་པའི་སྒོ་ཡང་བྱང་ཆུབ་ཀྱི་སེམས་རིན་པོ་ཆེ་ཉག་གཅིག་ཡིན་
པས། དེ་རྒྱུད་ལ་བསྐྱེད་དགོས་ཤིང་། དེ་ལའང་སྔོན་དུ་ཕན་ཡོན་
བསམས་ནས་ལྡོག་ཏུ་མེད་པའི་དད་པ་བརྟན་པོ་གཅིག་བསྐྱེད་དགོས་
ཏེ། དེའི་རྒྱུ་མཚན་ནི་སྔར་མང་དུ་བཤད་ཟིན་པ་ལས་ཤེས་སོ། །
དེས་ན་འདི་ལ་གཉིས། སེམས་བསྐྱེད་པའི་ཕན་ཡོན་དང༌།
- 195 བསར་



དེ་ཇི་ལྟར་བསྐྱེད་པའི་ཚུལ་ལོ། དང་པོ་ནི། འཇིག་རྟེན་དང་
འཇིག་རྟེན་ལས་འདས་པའི་དཔལ་ཕུན་སུམ་ཚོགས་པ་ཇི་སྙེད་ཅིག་
མཆིས་པ་དེ་ཐམས་ཅད་ནི་སངས་རྒྱས་ཀྱི་ཐུགས་རྗེ་ཉག་གཅིག་ལས་
བྱུང་ལ། ཐུགས་རྗེ་ཅན་གྱི་སངས་རྒྱས་ནི་བྱང་ཆུབ་ཀྱི་སེམས་རིན་
པོ་ཆེ་ལས་བྱུང་བས། བདེ་ལེགས་ཐམས་ཅད་ཀྱི་འབྱུང་གནས་ནི་
བྱང་ཆུབ་ཀྱི་སེམས་རིན་པོ་ཆེ་ཁོ་ནའོ། ། དེའི་ཕྱིར་སེམས་བསྐྱེད་
ཀྱི་ཕན་ཡོན་མཐའ་དག་པར་ནི་སངས་རྒྱས་ཀྱིས་ཀྱང་གསུང་དུ་མི་
སྤྱོད་མོད། འོན་ཏེ་འདིར་མཚོན་ཞིག་བརྗོད་ན་རྣམ་པ་བདུན་ཏེ།
དང་པོ་རྒྱལ་སྲས་ཀྱི་མིང་ཐོབ་པའི་ཕན་ཡོན་ནི། དཔེར་ན་འཁོར་
བསྒྱུར་གྱི་བུར་སྐྱེས་ཀྱང་མཚན་དང་མི་ལྡན་ན་དེས་རྒྱལ་བརྒྱུད་མི་
ཟིན་པས། སྲས་ཞེས་བྱ་བའི་མིང་མི་ཐོབ་ལ།. མཚན་དང་ལྡན་
ཕྱིན་ཡོན་ཏན་གཞན་མེད་ཀྱང་གདུང་རབས་ཟིན་ངེས་པས། ཀུན་
གྱིས་རྒྱལ་པོའི་སྲས་ཞེས་གཙུག་ཏུ་བཀུར་བ་ལྟར། སངས་རྒྱས་ཀྱི་
གསུང་ལས་སྐྱེས་ཀྱང་བྱང་ཆུབ་ཀྱི་སེམས་དང་མི་ལྡན་ན་རྒྱལ་བའི་
གདུང་མི་ཟིན་པས། རྒྱལ་སྲས་ཞེས་པའི་མིང་མི་ཐོབ་ལ། སེམས་
དེ་དང་ལྡན་ན་ཡོན་ཏན་གཞན་གང་ཡང་མེད་ཀྱང་རྒྱལ་བའི་གདུང་
རབས་ཟིན་ངེས་པས། རྒྱལ་བའི་སྲས་ཞེས་བྱ་བའི་མིང་ཐོབ་ཅིང་།
ལྷ་དང་བཅས་པའི་འཇིག་རྟེན་ཡོངས་ཀྱིས་བཀུར་འོས་སུ་འགྱུར་ལ།
= 196 —



རྒྱལ་བ་རྣམས་ཀྱིས་ཀྱང་རང་རང་གི་སྲས་སུ་དགོངས་ནས་ཐུགས་ཀྱིས་
གཅེས་སྤྲས་ཆེན་པོ་མཛད་པར་གསུངས་སོ། ། - ས་གཉིས་པ་གཞན་
ཟིལ་གྱིས་གནོན་པའི་ཕན་ཡོན་ནི། དཔེར་ན་རྡོ་རྗེ་རིན་པོ་ཆེ་ནི་
ཆག་ནས་དུམ་བུར་སོང་ཡང་རྡོ་རྗེའི་རང་བཞིན་དེ་ཉིད་དུ་གནས་
པས། དེའི་མིང་ཡང་མི་འདོར་ལ། གསེར་ལ་སོགས་པའི་རྒྱན་
་ གཞན་དག་ཀྱང་ཟིལ་གྱིས་གནོན་ཅིང་། དབུལ་བ་ཐམས་ཅད་ཀྱང་
རྣམ་པར་ཟློག་པ་ལྟར། སེམས་རིན་པོ་ཆེ་ནི་བསླབ་པའི་ནན་ཏན་
དང་བྲལ་ཡང་རྒྱལ་སྲས་ཀྱི་མིང་མི་འདོར་ཞིང་། ་ཉན་རང་ལ་་་
སོགས་པ་གཞན་དག་ཀྱང་ཟིལ་གྱིས་གནོན་ཅིང་། འཁོར་བའི་་་
དབུལ་བ་ཐམས་ཅད་ཀྱང་རྣམ་པར་ཟློག་གོ། གཞན་ཡང་ཀ་ལ་
པིངྐའི་ཕྲུ་གུས་སྒོ་ངའི་སྦུབས་ནས་སྐད་སྙན་པར་བསྒྲགས་པས་ཀྱང་
འདབ་ཆགས་གཞན་ཐམས་ཅད་ཟིལ་གྱིས་གནོན་པ་དང་འདྲ་བར་
བྱང་སེམས་ལས་དང་པོ་པ་ཉོན་མོངས་ པའི་འཆིང་བའི་སྦུབས་ན་
གནས་པས་ཀྱང་རིགས་སྟོབས་ཀྱིས་ཉན་རང་མཐའ་དག་ཟིལ་གྱིས་
གནོན་པར་གསུངས་སོ། ། དེ་ལྟར་བྱས་ན་ནོར་བུ་རིན་པོ་ཆེ་
གཅིག་ཉིད་ཀྱིས་གསེར་ལ་སོགས་པ་གཞན་ཐམས་ཅད་ཇི་ལྟར་ཟིལ་
གྱིས་གནོན་པ་དེ་བཞིན་དུ་སེམས་རིན་པོ་ཆེ་འདི་གཅིག་པུས་ཡོན་
ཏན་གཞན་ཐམས་ཅད་ཟིལ་གྱིས་གནོན་ངེས་པས། བྱང་ཆུབ་ཀྱི་
197 -



སེམས་བཞག་ནས་ཡོན་ཏན་གཞན་ཚོལ་བ་ནི་ནོར་བུ་བཞག་ནས་
ཆིངས་བུ་ཚོལ་བ་དང་གཉིས་སུ་མེད་པའི་གླེན་པའོ། །
་གསུམ་པ་ཀུན་གྱིས་བཀུར་འོས་སུ་འགྱུར་བའི་ཕན་ཡོན་ལ་དཔེ་
གཉིས་ཏེ། དང་པོ་ནི། ཇི་ལྟར་ཚེས་པའི་ཟླ་བ་ལ་ཕྱག་བྱའི་ཉ་བ་
ལ་མ་ཡིན་པའི་དཔེས་བྱང་སེམས་ལ་བཀུར་སྟི་བྱའི་སངས་རྒྱས་ལ་
མིན་པར་གསུངས་ཏེ། དེ་ནི་སངས་རྒྱས་ལས་ཀྱང་བྱང་སེམས་ལ་
གཅེས་སྤྲས་བྱར་རིགས་པའི་དོན་ནོ། ། གཉིས་པ་ནི། བྱང་་་་
སེམས་ལས་དང་པོ་པ་གང་དུ་ཞུགས་པའི་ཤིང་རྟ་འདྲེན་མཁན་གཞན་
མེད་ན། དེའི་ཐ་གུ་དེ་བཞིན་གཤེགས་པའི་དབུ་ལའང་བསྐུར་བར་
གསུངས་ཏེ། དེ་ནི་རྒྱལ་པོས་ ཀྱང་རང་གི་སྲས་ཆུང་ངུར་བཀུར་
རིགས་པ་ལྟར་སངས་རྒྱས་ཀྱིས་ཀྱང་བྱང་སེམས་བཀུར་རིགས་པར་
བསྟན་པའོ། ། དེའང་འདོད་ཡོན་ལྔས་རྩེ་བ་ཞེས་གསུངས་པས།
སར་ཆུད་པ་གཅིག་པུ་མིན་གྱི་འདོད་ པ་མ་སྤངས་པའི་བྱང་སེམས་
ལའང་དེ་ལྟར་རོ། ། ་་ ་་་
བཞི་པ་བག་མེད་གྱུར་ཀྱང་བསྔགས་འོས་ལས་མི་ཉམས་པའི་
ཕོན་ཡོན་ནི། བཟའ་བཅའ་ལ་སོགས་པ་གཞན་དག་མི་གཙང་བའི་
འདམ་དུ་ལྷུངས་ན་འདོན་འོས་ལ། རིན་པོ་ཆེ་དེ་ལྟ་མིན་པ་ལྟར།
སྐྱེ་བོ་གཞན་དག་བག་མེད་པའི་གནས་སུ་ལྷུངས་ན་གཅིག་ཏུ་སྨད་
— 198



འོས་ཀྱང་། བྱང་སེམས་དེ་ལྟ་མིན་པར་གསུངས་ཏེ། མདོ་རྒྱན་
ལས། ་་་བག་མེད་གྱུར་ཀྱང་དེཎྜཡི་རྐྱེན། ས ༌་མི་བཟོད་པས་ཀྱང་མི་
འགྱུར་རོ།་ཀ་ ་་ཞེས་སོ། ། འོན་ཏེ་བག་མེད་པའི་སྤྱོད་པས་བྱང་
ཆུབ་ཀྱི་སེམས་མི་ཉམས་པ་དེ་ལྟར་ཡང་། ཉེས་པ་མེད་པ་མིན་པས་
འཛེམ་བག་ནི་བྱ་དགོས་སོ། ། བྱ ས ་ བ པ དག པ། ་ ་་་་
ལྔ་པ་གཟུགས་བརྙན་ལས་མ་བྱུང་ཡང་དོན་ཆེ་བའི་ཕན་ཡོན་
ནི། བདུད་སྡིག་ཅན་འཇམ་དཔལ་གྱིས་བཅིངས་ ཏེ་རེངས་ ཕར་
གྱུར་པ་ན་དེར་ སེམས་བསྐྱེད་པའི་ཟོལ་བྱས་པས། ： དེ་ མ་ ཐག་་་་
བཅིངས་པ་ལས་གྲོལ་ཞིང༌། མ་འོངས་པར་སངས་རྒྱས་སུ་འགྱུར་
བའི་ལུང་བསྟན་ཡང་ ཐོབ་པ་ལྟ་བུ་སྟེ། དེ་ལྟ་བུའི་གནད་ལ་་་་་་
དགོངས་ནས།: 3 འདི་གཟུགས་བརྙན་ལས་མ་བྱུང་ཡང་འབད་་་་
དགོས་ཞེས་རྗེ་རིན་པོ་ཆེས་གསུངས་སོ། ། ༢་
དྲུག་པ་ཚོགས་རྒྱ་ཆེན་པོ་བདེ་བླག་ཏུ་རྫོགས་པའི་ཕན་ཡོན་ལ།
ལུང་རིགས་གཉིས་ལས། དང་པོ་ནི། དཔའ་བྱིན་གྱིས་ཞུས་པའི་
མདོར། བྱང་ཆུབ་སེམས་ཀྱི་བསོད་ནམས་གང་། ། དེ་ལ་གལ་ཏེ་
གཟུགས་ མཆིས་ན། ། '' ནམ་མཁའི་ཁམས་ནི་ཀུན་བཀང་ སྟེ། །
དེ་ནི་དེ་བས་ལྷག་པར་འགྱུར།'' ། ཞེས་་ཏེ། མཐའ་ཡས་སོ། །
གཉིས་པ་ནི། ཆེད་དུ་བྱ་བའི་སེམས་ ཅན་གྱི་ཁམས་ལ་མུ་དང་་་་
་་ - 199 -



མཐའ་མེད་པའི་ཕྱིར་དང་། ་ཐོབ་པར་བྱ་བའི་སངས་རྒྱས་ཀྱི་ཡོན་
ཏན་ལ་ཚད་བཟུང་དུ་མེད་པའི་ཕྱིར་ན་དེ་གཉིས་ལ་དམིགས་ནས་
ཞུགས་པའི་སེམས་བསྐྱེད་ཀྱི་ཕན་ཡོན་ལའང་མུ་དང་མཐའ་མེད་པར་
འགྱུར་བ་སྟེ། རིན་ཆེན་ཕྲེང་བ་ལས། དེ་ནི་བཅོམ་ལྡན་འདས་
ཀྱིས་གསུངས། ། གཏན་ཚིགས་ཀྱང་ནི་འདི་ལ་སྣང་། ། སེམས་
ཅན་ཁམས་ནི་ཚད་མེད་ལ། ། ཕན་འདོགས་ཀྱང་ནི་དེ་འདྲའོ། །
ཞེས་དང༌། རྔ་སྒྲའི་མདོ་ལས། བསམ་མི་ཁྱབ་ལ་དད་བྱས་ན། །
རྣམ་པར་སྨིན་པའང་བསམ་མི་ཁྱབ། ། ཅེས་སོ། ། བདུན་པ་
སྡིག་སྒྲིབ་དཔག་ཏུ་མེད་པ་མོད་ལ་འབྱུང་བའི་ཕན་ཡོན་ནི། སྤྱོད་
འཇུག་ལས། དེ་ལྟས་དགེ་བ་ཉམ་ཆུང་ཉིད་ལ་རྟག ། སྡིག་པ་
སྟོབས་ཆེན་ཤིན་ཏུ་མི་བཟད་པ། ། དེ་ནི་རྫོགས་པའི་བྱང་ཆུབ་
སེམས་མིན་པ། ། དགེ་གཞན་གང་གིས་ཟིལ་གྱིས་གནོན་པར་་་་
འགྱུར། ། ཞེས་དང་། དེ་ནི་དུས་མཐའི་མེ་བཞིན་ སྡིག་ཆེན་་
རྣམས། ། སྐད་ ཅིག་ གཅིག་ གིས་ ངེས་ པར་ སྲེག་ པར་ བྱེད། །
ཅེས་བྱ་བ་ལ་སོགས་པ་སྟེ། ཤིན་ཏུ་མང་ངོ༌། །
དེ་ལྟར་ན་ཚོགས་རྫོགས་པ་དང་སྒྲིབ་པ་སྦྱོང་བའི་ ཐབས་ཀྱི་
ཚུལ་ལ་བྱང་ཆུབ་ཀྱི་སེམས་བསྒོམ་པ་ལས་ལྷག་པའི་འཕྲུལ་ཆེ་བ་གང་
ཡང་མེད་པས། མྱུར་དུ་འཚང་རྒྱ་བའི་ཐབས་ལ་བྱང་ཆུབ་ཀྱི་སེམས་
ཡ 200 -



བསྒོམ་པ་ལས་ལྷག་པ་གང་ཡང་མེད་པར་གྲུབ་བོ། ། དོན་འདི་ལྟ་
བུ་ལ་དགོངས་ནས།། རྒྱལ་སྲས་ཞི་བ་ལྷས། བསྐལ་པ་དུ་མར་རབ་
དགོངས་མཛད་པ་ཡི། ། ཐུབ་དབང་རྣམས་ཀྱིས་འདི་ཉིད་ཕན་
པར་གཟིགས། ། ཞེས་གདུལ་བྱའི་ཕན་བདེ་བསྒྲུབ་པའི་ཐབས་སུ་
གང་ཞིག་བཟང་སྙམ་དུ་སངས་རྒྱས་རྣམས་ཀྱིས་བསྐལ་བ་དུ་མར་
དགོངས་དཔྱད་མཛད་ཀྱང་འདི་ལས་ལྷག་པའི་ཐབས་གཞན་གང་
ཡང་མ་གཟིགས་པར་གསུངས་པ་དང་། ཡང་། དམ་ཆོས་འོ་མ་
བསྲུབས་པ་ལས། ། མར་གྱི་ཉིང་ཁུ་ཕྱུང་བ་ཡིན། ། ཞེས་འོ་མ་
ཀུན་གྱི་སྙིང་པོ་མར་ཡིན་པ་དང་འདྲ་བར་ཆོས་ཀུན་གྱི་སྙིང་པོ་འདི་ཁོ་
ན་ཡིན་པར་གསུངས་པ་སོགས་ཏེ། ་་བགྲང་གིས་མི་ལང་ངོ༌། །་་
འོན་ཏེ་བསོད་ནམས་རྒྱ་ཆེན་པོའི་དཔུང་དང་མི་ལྡན་ན་ཡི་
ཆེས་དཀའ་བར་གསུངས་ཏེ། ་ ་ མ་ཁོལ་གྱིས།། ཁྱོད་ཀྱི་ཐུགས་ནི་
རིན་པོ་ཆེ།། རྫོགས་པའི་བྱང་ཆུབ་ས་བོན་དེ། ། དཔའ་ཁྱོད་
ཁོ་ནས་ སྙིང་པོར་མཁྱེན། ། དེ་གཞན་སྐྱེ་བོས་འོལ་མི་དབྱེ། །
ཞེས་དང༌། རྗེ་རིན་པོ་ཆེས་ཀྱང་།། ངེས་པ་རྙེད་པ་ཡང་འདི་ཁོ་ན་
དཀའ། ། ཞེས་སོ། ། མདོར་བསྡུས་ན། སངས་རྒྱས་ཀྱི་ཐུན་
མོང་མིན་པའི་རྒྱུ། ཐེག་ཆེན་གྱི་ལམ་གྱི་གཞུང་ཤིང་། ཐེག་དམན་
ལས་ཁྱད་པར་དུ་བྱེད་པའི་འབྱེད་ཆོས་ཆེན་པོ། རྒྱལ་བ་སྲས་དང་
- 201 -



བཅས་པའི་ཐུགས་དམ་གྱི་མཐིལ། འཁོར་འདས་ཀྱི་རྒུད་པ་མ་ལུས་
པ་སེལ་བའི་ཡིད་བཞིན་གྱི་ནོར་བུ། འགྲོ་བའི་གདུང་བ་མ་ལུས་པ་
གཞིལ་བའི་སེམས་ཀྱི་ཟླ་བ། ཆགས་ སྡང་གི་ཁོང་སྐྲན་རྩོད་ནས་
འབྱིན་པའི་དཀར་པོ་ཆིག་ཐུབ་ཀྱི་སྨན། རང་གཞན་གང་འདོད་
པའི་གནས་སུ་བདེ་བླག་ཏུ་བཀྲི་བའི་འཕྲུལ་གྱི་ཅང་ཤེས། འགྲོ་བའི་
དོན་བསྒྲུབ་པ་ལ་སྐྱོ་ངལ་ཅུད་ཟད་ཀྱང་མེད་པའི་གཉིས་འཐུང་གི་
དབང་པོ། ཕྱོགས་དང་རིས་སུ་མ་ཆད་པའི་ཡིད་ཅན་མཐའ་དག་
ཕན་བདེའི་དཔལ་ལ་སྦྱོར་བའི་མ་འདྲིས་པའི་མཛའ་བཤེས་ཆེན་པོ་
བྱང་ཆུབ་ཀྱི་སེམས་རིན་པོ་ཆེ་ལ་དད་པ་བསྒོམ་པ་ལྷུར་བྱའོ། ། དེ་
བས་ན་མདོ་སྡེ་བསྐལ་པ་བཟང་པོ་ལས། གང་ཕྱིར་ སེམས་ ཅན་
ཐམས་ཅད་རྗེས་བཟུང་ཕྱིར། ། བྱང་ཆུབ་སེམས་བསྐྱེད་གནས་པ་
ཇི་ལྟར་བར། ། དབུལ་པོས་དཔག་ཚད་ཁོར་ཡུག་གཅིག་པ་ཡི། །
གཏེར་དག་རྙེད་པ་དེ་ལྟར་དགའ་མ་ཡིན། ། ཞེས་གསུངས་པ་
ལྟར། དབུལ་པོས་གཏེར་རྙེད་པ་ལས་ཀྱང་ཆེས་ལྷག་པའི་དགའ་
ཚོར་དང་བཅས་ཏེ། བྱང་ཆུབ་ཀྱི་སེམས་རིན་པོ་ཆེ་མ་སྐྱེས་བསྐྱེད་
ཅིང༌། སྐྱེས་པ་གོང་དུ་སྤེལ་བའི་ཐབས་ལ་སྐྱེས་བུའི་རྩལ་ཅི་ཡོད་
ཀྱིས་འབད་ རིགས་ སོ། ། ཚེ་འདིར་དངོས་སུ་མ་སྐྱེས་ཀྱང་ཨུ་་་
ཚུགས་ཚུན་གྱིས་འབད་ན་རྟེན་འབྲེལ་མི་བསླུ་བའི་བདེན་པས་ཕྱི་མར་
202



འཛམ་གླིང་ན་ཆེ་བའི་བྱང་ཆུབ་སེམས་དཔའ་ཚད་ལྡན་ཅིག་འོང་བ་
ཡིན་ཞེས་དགེ་བཤེས་སྟོན་པས་གསུང་སྐད། གཉིས་པ་སེམས་དེ་ཇི་
ལྟར་བསྐྱེད་པའི་ཚུལ་ལ། དངོས་དང་། བསྐྱེད་ནས་སྤྱོད་པ་ལ་
སློབ་ཚུལ་ལོ། ། ཅ ཡྻ ་ ༌ ་ ་ ་ ་ ་
དང་པོ་ལ། རྒྱུ་འབྲས་བདུན་གྱི་སྒོ་ནས་བསྐྱེད་པ། བདག་
གཞན་མཉམ་བརྗེའི་སྒོ་ནས་བསྐྱེད་པ། - སེམས་བསྐྱེད་ཆོ་གས་་་་
བཟུང་ཚུལ་ཏེ་གསུམ་ལས། དང་པོ་ནི། །རྫོགས་བྱང་ལ་ ཐོབ་་་
འདོད་ཀྱི་དོན་གཉེར་མེད་ན་དེ་ཐོབ་ཕྱིར་དུ་མི་འབད། དེ་མི་་་
འབད་ན་ཐོབ་པའི་སྐབས་མེད་པས། །མཐར་ཐུག་རྫོགས་བྱང་ཐོབ་
པ་ལ་ཐོག་མར་བྱང་ཆུབ་ཏུ་སེམས་བསྐྱེད་དགོས་ཤིང༌། དེ་ལའང་
ལྷག་བསམ་སོགས་སྔོན་དུ་འགྲོ་དགོས་པས་ ་ ༌ ཆོས་བདུན་གོ་རིམ་
བཞིན་དུ་སྒོམ་དགོས་ལ། བདུན་ནི། མར་ཤེས་པ། ་ ་ དྲིན་དྲན་
པ། ： ༌དྲིན་ གཟོ་ བ། ། བྱམས་་པ། ་་་ སྙིང་ རྗེ། - ལྷག་ བསམ།
སེམས་བསྐྱེད་དོ། ། – ： ་ ་ ་
སྤྱིར་བཏང་བྱ་མས་སྙིང་རྗེ་ཕྱོགས་རེར་མ་ཤོར་བའི་སླད་དུ་་
བཏང་སྙོམས་སྔོན་དུ་སྒོམ་དགོས་མོད་ཀྱང་། ། དམིགས་བསལ་མར་
ཤེས་ སོགས་བསྒོམས་ན་ནི་དེ་མི་དགོས་པ་འདྲ་སྟེ། སེམས་ ཅན་
ཐམས་ཅད་དྲིན་ཅན་གྱི་ཕ་མར་སྙོམ་ན་བྱམས་སྙིང་རྗེ་མི་སྙོམ་པའི་
， — 203 མ



དོན་མེད་པའི་ཕྱིར་རོ། ། དེས་ན་ཐོག་མ་མར་ཤེས་ནས་བསྒོམ་
པར་བྱ་སྟེ། ་ དེ་ལ་ཤེས་བྱེད་ཀྱི་ལུང་། སྒྲུབ་བྱེད་ཀྱི་རིགས་པ།
ཇི་ལྟར་བསྒོམ་པའི་ཚུལ་ཏེ་གསུམ་ལས། དང་པོ་ནི། སའི་དངོས་
གཞིར་དྲངས་པའི་མདོར། ཡུན་རིང་པོར་འདས་པ་ནས་སེམས་
ཅན་གང་ཁྱེད་ཀྱི་ཕའམ་ཞེས་ སོགས་རྒྱ་ཆེར་གསུངས་པ་ལྟར་རོ། །
གཉིས་པ་ནི། བླ་མ་རིན་པོ་ཆེས་མཛད་པའི་བྱང་ཆུབ་སེམས་མགུར་
ལས། དགྲ་གཉེན་རིས་མེད་ཀྱི་འགྲོ་བ་ཀུན། ། དྲིན་ཅན་ཨ་མ་
རུ་མ་གྱུར་མེད། ། དེ་རྒྱུ་མཚན་གང་གིས་འཐད་ཅེ་ན། ། སྐྱེ་
བའི་ཡ་མཐའ་ལ་ཐོག་མ་མེད། ། ཅེས་གསུང་པ་ལྟར། རང་གི་
སྐྱེ་བ་ལ་མཐའ་མེད་པའི་རིགས་པས། ། མ་ལའང་མཐའ་མེད་པར་
འགྲུབ་ཅིང་། དེ་གྲུབ་པས་སེམས་ཅན་ཐམས་ཅད་དྲིན་ཅན་གྱི་ཕ་
མ་ཡིན་པར་འགྲུབ་པ་སྟེ། སེམས་ཅན་འདིས་ཕ་མ་བྱས་མ་མྱོང་བྱ་
བ་གཅིག་ཀྱང་མེད་པར་འགྲུབ་པའི་ཕྱིར་རོ། ། རིགས་བ་དེ་ལ་
གཞིགས་ན་སེམས་ཅན་ཀུན་གྱིས་ཕ་མ་བྱས་མྱོང་བ་ཙམ་དུ་མ་ཟད།
རེ་རེས་ཀྱང་སྔོན་ཆད་ཕ་མ་བགྲང་ལས་འདས་པ་བྱས་ཤིང་། ད་
དུང་ཡང་བྱེད་པར་འགྱུར་བའི་ཚུལ་ལའང་ངེས་པ་དཔྱིས་ཕྱིན་པ་སྟེར་
བར་འགྱུར་རོ། ། གསུམ་པ་ནི། ཐོག་མར་རང་གི་མ་རྒན་མོ་
མདུན་དུ་གསལ་བཏབ་ནས། འདིས་ཚེ་འདི་ཙམ་དུ་མ་ཟད། ཚེ་
- 204
་



རབས་སྔོན་མ་རྣམས་སུའང་མ་བགྲང་ལས་འདས་པ་བྱས་པར་འདུག་
སྙམ་དུ་ངེས་པ་མ་རྙེད་ཀྱི་བར་དུ་བསྒོམཾ། དེ་ལ་ངེས་པོ་རྙེད་པ་ན་ཕ་
ལ་སོགས་པར་ཁོ་སྤོས་ཏེ་མཐར་གྱིས་སེམས་ཅན་ཐམས་ཅད་ལ་དེ་
བཞིན་དུ་བསྒོམ་པར་བྱའོ། ། , འདི་བྱུང་ན་དྲིན་དྲན་སོགས་ངང་
གིས་སྐྱེ་ཞིང་།། གཞན་དུ་སྐྱེ་བའི་གནས་མེད་པར་ལམ་རིམ་ཆེ་བར་
གསུངས་ལ། སེམས་མགུར་ལས་ཀྱང༌། ལར་ཁམས་གསུམ་་་་་
སེམས་ཅན་རང་གི་མར། ། རྗེས་དཔག་གི་ཚད་མས་ངེས་པའི་
ཕྱིར། ། ལུང་རིགས་ཚུལ་རྣམ་གྲངས་དུ་མ་ཡིས། ། མར་ཤེས་
ཀྱི་བློ་འདིར་ནན་ཏན་གཅེས། ། ་ ཡོངས་འགྲོ་ཀུན་མོ་རུ་ལེགས་
ངེས་ན། ། དེས་དྲིན་དྲན་དྲིན་གཟོ་བྱམས་སྙིང་རྗེ། ། ལྷག་
བསམ་དང་སེམས་བསྐྱེད་སླའོ་སྙམ། ། རྨོངས་རྟུལ་གྱི་རྟོག་པར་
ཤར་ ལགས་ སོ། ། ” ཞེས་ སོ། །་་ གཉིས་ པ་ དྲིན་་དྲན་ པ་ ནི།
རང་གི་མ་རྒན་མོ་མདུན་དུ་གསལ་བོར་དམིགས་ནས། འདིས་་་
བདག་ལ་ཐོག་མཐའ་བར་གསུམ་དུ་དྲིན་ཆེ་བར་འདུག་སྟེ། འདི་
ལྟར་ཐོག་མར་མངལ་ན་འདུག་པའི་གནས་སྐབས་སུའང་བདག་ལ་
གནོད་ཀྱིས་དོགས་ནས་སྤྱོད་ལམ་གཟོབ་ཅིང་། བཟའ་བཏུང་་་་༌་
སོགས་ལའང་བག་མེད་དུ་ལོངས་མི་སྤྱོད་པར་ཤིན་ཏུ་བག་ཡོད་པར་
བྱས། བར་དུ་བཙས་པ་ནའང་ཡལ་བར་མི་འདོར་བར་ཤའི་དྲོད་ལ་
- 205 -
་



བཅེར་ཞིང་། མངར་བའི་ནུ་ཞོས་རྙེད། སྙན་པའི་མིང་ནས་་་
འབོད། དགའ་བའི་འཛུམ་གྱིས་བསུས། བྱམས་པའི་མིག་གིས་
བལྟས། འཇམ་པའི་གོས་ཀྱིས་དཀྲིས་སྣབ་ལུད་ཁས་ཕྱིས། ཟས་
ལྕེས་སྙོད། མི་གཙང་ལག་པས་ཕྱིས། སོར་བཅུའི་རྩེ་ལ་གཡེངས་
པ་སོགས་ཏེ། མདོར་ན་མིག་གིས་འབྲས་བུ་བཞིན་དུ་གཅེས་པར་
བསྐྱངས། དེ་ནས་ཅུང་ཟད་ཆེར་སོང་བ་ན་རིམ་གྱིས་འགྲོ་ལུགས་
སྡོད་ལུགས་སྨྲ་ལུགས་ཚུན་ཡང་སློབ་ཅིང༌། མ་རང་གིས་སྤྱད་མི་བྲ་
གོན་མི་བྲ་ཟ་མི་བྲ་བའི་ཟས་ནོར་རྣམས་ཀྱང་བདག་ལ་ཕངས་མེད་དུ་
བྱིན། བདག་ལ་མི་བདེ་བ་ཅུང་ཟད་ཅིག་བྱུང་ནའང་མས་ཤིན་ཏུ་
མི་བཟོད་ཅིང་། བདག་ན་བ་ལས་མ་རང་ན་བ་དང་བདག་ཤི་བ་
ལས་མ་རང་ཤི་བ་ལ་སྙིང་ནས་འདམ་པ་སོགས་བདག་མ་གཏོགས་ཅི་
ཡང་བསམ་རྒྱུ་མེད་པ་བྱས་ནས་ལེགས་པར་བསྐྱངས་པའི་ཐུགས་རྗེས་
ད་ལྟ་ཆོས་དང་མཇལ་བ་འདི་བྱུང་བས། ཤིན་ཏུ་ཡང་བཀའ་དྲིན་
ཆེ། དེར་མ་ཟད་ཚེ་རབས་སྔོན་མ་རྣམས་སུའང་འདི་བཞིན་མ་བྱས་
ནས་དྲིན་གྱིས་བསྐྱངས་པ་ལ་ཚད་མེད། དཔེར་མཚོན་ན་བདག་ལ་
ནུ་ཞོ་སྟེར་བ་གཅིག་པུའི་ཚད་ཀྱང་རྒྱ་མཚོ་ལས་ཆེས་ཆེར་བརྒལ་ཞིང་།
བདག་གི་དོན་དུ་མྱ་ངན་གྱིས་མཆི་མ་ལྷུང་བ་སོགས་ཀྱི་ཚད་ཀྱང་དེ་
དང་འདྲ་ལ། སྔར་དེ་ལྟར་དྲིན་གྱིས་བསྐྱངས་པར་མ་ཟད། ད་
- 206 --



དུང་ཡང་བསྐྱངས་པར་འགྱུར་བས། བཀའ་དྲིན་ལ་ཇི་ལྟར་འཁོར་
ཏེ་འཁོར་ཐབས་རང་མི་འདུག་ཨང་སྙམ་དུ་མིག་གནས་མཆི་མ་འཁྲུག་
པ་དང་ལུས་ཀྱི་བ་སྤུ་ལྡང་བ་མ་བྱུང་གི་བར་དུ་བསྒོམ། དེ་ལ་མྱོང་བ་
ཐོན་པ་ན་ཕོ་ལ་སོགས་པར་ཁ་སྤོས་ནས་མཐར་གྱིས་ སེམས་ཅན་་་་
ཐམས་ཅད་ལ་བསྒོམ་སྟེ། དེའི་ཚུལ་ཡང་སེམས་ཅན་གྱི་རིས་ན་
བདག་གི་མ་མ་བྱས་པའི་སེམས་ཅན་གཅིག་ཀྱང་མེད། བྱས་ པ་
ལའང་གྲངས་ཀྱིས་མི་ཆོད། ་བྱས་རེས་བཞིན་དུ་ཚེ་འདིའི་མས་ཇི་
ལྟར་དྲིན་གྱིས་བསྐྱངས་པ་དེ་བཞིན་དུ་བསྐྱངས་པས། སྐུ་དྲིན་རེ་ཆེ་
སྙམ་དུ་མྱོང་བ་མ་ཐོན་གྱི་བར་དུ་བསྒོམ། གསུམ་པ་དྲིན་དུ་གཟོ་བ་
ནི། སེམས་ཅན་རྣམས་ཀྱི་ངོས་ནས་ཚུར་ལ་དེ་ཙམ་དུ་སྐུ་དྲིན་ཆེ་ན།
ཕར་ལའང་དྲིན་དུ་ཚོར་བར་བྱ་དགོས་ཏེ། དྲིན་གཟོ་མེད་པ་ནི་
འཇིག་རྟེན་ཡ་རབས་ཀྱི་ཚུལ་ལའང་མི་རུང་ན་ཆོས་ཀྱི་ཚུལ་ལ་ལྟ་ཅི་
སྨོས་ པའི་ ཕྱིར་ རོ། ། དྲིན་ དུ་ བཟོ་ ཚུལ་ ནི་ བསླབ་བཏུས་ལས།
ཉོན་མོངས་ཀྱིས་སྨྱོ་གཏི་མུག་ལྡོངས། ། གཡང་ས་མང་པོའི་ལམ་
དུ་ནི། ། གོམ་པ་རེ་རེ་བརྡེག་འཆའ་བ། ། བདག་དང་གཞན་
རྟག་མྱ་ངན་གཞི། །ཞེས་གསུངས་པ་ལྟར། ཚེ་འདིའི་མ་ལྟ་བུ་ལ་
མཚོན་ན། དེ་མིག་ལོང་ནས་གཡང་སའི་ཕྱོགས་སུ་གོམ་པ་འཆོར་
ཞིང་འགྲོ་བར་རང་གིས་མཐོང་ན། ཇི་མི་སྙམ་པར་ཡལ་བར་འདོར་
- 207 ཁ



ག་ལ་རུང་སྟེ་མི་རུང་བ་ལྟར། མར་གྱུར་སེམས་ཅན་ ཐམས་ཅད་
ཉོན་མོངས་པའི་གདོན་གྱི་དབང་གིས་ཤེས་པ་ལ་རང་དབང་མ་ཐོབ་ ་
པས་ནི་སྨྱོ། མ་རིག་པའི་རབ་རིབ་ཀྱི་དབང་གིས་མངོན་མཐོ་དང་
ངེས་ལེགས་ཀྱི་ལམ་ལྟ་བའི་མིག་ནི་ལོང་། ཡང་དག་པའི་དགེ་བའི་
བཤེས་གཉེན་གྱི་ལོང་ཁྲིད་དང་ནི་བྲལ། སྐད་ཅིག་རེ་རེ་ཞིང་ཉེས་
སྤྱོད་ཀྱིས་དབྱེན་བཅོས་པས་ནི་བརྡེག་འཆའ། སྤྱིར་འཁོར་བ་དང་
ཁྱད་ པར་ ངན་ སོང་ གི་ གཡང་ སར་ ནི་ ཆས་ བཞིན་ འདུག་ པས།
སྐྱབས་མེད་མགོན་བྲལ་གྱི་མ་རྒན་འདི་དག་བདག་གིས་མི་སྐྱོབ་ན་
སུས་སྐྱོབ་སྙམ་དུ་ཡིད་འགྱུར་གྱི་མྱོང་བ་མ་ཐོན་གྱི་བར་དུ་སྒོམ་མོ། །
འོ་ ན་ འདི་ དང༌ ལྷག་ བསམ་ གཉིས་ ལ་ ཁྱད་ པར་ ཅི་ ཡོད་ སྙམ་ ན།
སེམས་ཅན་སྡུག་བསྔལ་ལས་བདག་གིས་བསྒྲལ་འོས་པར་སེམས་པ་
དང༌། བསྒྲལ་ བར་ སེམས་ པ་ སྟེ། དེ་ ཙམ་ གྱི་ ཁྱད་ པར་ རོ། །
མང་པོ་ཞིག་གིས་འདྲེས་འདུག་པས། དམིགས་ཕྱེད་པ་དགོས་སོ། །
བཞི་པ་བྱམས་པ་ནི། སེམས་ཅན་རྣམས་ལ་ཟག་མེད་ཀྱི་བདེ་བ་ལྟ་
ཞོག་གི་ཟག་བཅས་ཀྱི་བདེ་བ་ཙམ་ཡང་མི་འདུག་པས། དེས་ན་
སེམས་ཅན་ཐམས་ཅད་བདེ་བ་དང་བདེ་བའི་རྒྱུ་ཐམས་ཅད་དང་ལྡན་
ན་ཅི་མ་རུང་། ལྡན་པར་གྱུར་ཅིག་གུ་སྙམ་དུ་སྙིང་ཐག་པ་ནས་སྒོམ་
མོ། ། ལྡན་པར་བདག་གིས་བྱ་སྙམ་པ་ནི་ལྷག་བསམ་ཡིན་པས།
- 208 -



འདིར་མ་བསྒོམས་ཀྱང་རུང་ངོ༌། ། མདོར་ན་སེམས་ཅན་གང་་
དང་གང་ཞིག་བདེ་བ་གང་དང་གང་གིས་ཕོངས་ལུགས་རྣམས་ཞིབ་ཏུ་
བསམས་ཏེ་བདེ་བ་དེ་དང་དེ་ཐམས་ཅད་འབད་མེད་ལྷུན་གྲུབ་ཏུ་
བྱུང་ན་ཅི་མ་རུང་། འབྱུང་བར་གྱུར་ཅིག་གུ་སྙམ་དུ་སྙིང་ཐག་པ་
ནས་སྒོམ་མོ། ། དེ་ལྟར་སེམས་ཅན་བདེ་ན་དགའ་བའི་སེམས་
བཟང་བོ་བསྐྱེད་པ་ཙམ་གྱིས་ཀྱང་བསོད་ནམས་དཔག་གིས་མི་ལང་བ་
འབྱུང་བར་གསུངས་ཏེ། ཏིང་ངེ་འཛིན་རྒྱལ་པོའི་མདོ་ལས། བྱེ་
བ་ཁྲག་ཁྲིག་དཀྲིགས་པའི་ཞིང་དག་ན། ། མཆོད་པ་རྣམ་མང་
དཔག་མེད་ཇི་སྙེད་པ༑ ། སྐྱེས་མཆོག་རྣམས་ལ་དེ་ཡིས་རྟག་་་
མཆོད་པས། ། བྱམས་པའི་སེམས་ཀྱི་གྲངས་དང་ཆར་མི་ཕོད། །
ཅེས་དང་། རིན་ཆེན་ཕྲེང་བ་ལས། རྗེའུ་ཚོས་སུམ་བརྒྱའི་ཁ་ཟས་
དག ། ཉིན་རེ་དུས་གསུམ་སྦྱིན་པས་ཀྱང་། ། བྱམས་པ་ཡུད་
ཙམ་ཐང་གཅིག་གི །བསོད་ནམས་དག་ལ་ཆར་མི་ཕོད། ། ལྷ་མི་
བྱམས་པར་འགྱུར་བ་དང་། ། " དེ་དག་ཀྱང་ནི་བསྲུང་བ་དང་། །
ཡིད་བདེ་བ་དང་བདེ་མང་དང༌། ། དུག་དང་མཚོན་གྱིས་གནོད་
མེད་དང་། ། འབད་པ་མེད་པར་དོན་འཐོང་དང་། ། ཚངས་
པའི་འཇིག་རྟེན་སྐྱེ་འགྱུར་ཏེ། ། གོལ་ཏེ་གྲོལ་བ་མ་གྱུར་ཀྱང་། །
བྱམས་ཆོས་ཡོན་ཏན་བརྒྱད་འཐོང་བོ། ཀ་ཞིས་དང༌། དཀོན་
，
- 209 —



བརྩེགས་ལས། དག་པའི་ཞིང་ཁམས་སུ་ལོ་བརྒྱ་སྟོང་མང་པོར་་་་
ཚངས་པར་སྤྱོད་པ་ལས་ཞིང་འདིར་སེ་གོལ་གཏོག་པའི་ཡུན་ཙམ་དུ་
བྱམས་ པའི་ སེམས་ བསྐྱེད་ པ་ བསོད་ ནམས་ ཆེ་ བར་ གསུངས་ ཏེ།
གཞན་དུའང་མང་ངོ༌། ། མ་
ལྔ་པ་སྙིང་རྗེ་ལ་གཉིས། གལ་ཆེ་བའི་རྒྱུ་མཚན་དང་། དེ་
ཇི་ལྟར་སྐྱོང་པའི་ཚུལ་ལོ། ། དང:པོ་ལ། དཔེ་དང༌། དོན་
གཉིས་ལས། དང་པོ་ནི། སྙིང་དུ་སྡུག་པའི་བུ་གཅིག་པུ་ནད་དྲག་
པོས་བཏབ་པར་མཐོང་ན་དེའི་ཕ་མ་ལ་མི་བཟོད་པའི་སྙིང་རྗེ་ཤུགས་
དྲག་སྐྱེ་ཞིང་། སྙིང་རྗེས་ནད་ལས་སྐྱོབ་འདོད་ཀྱི་འདུན་པ་ཤུགས་
དྲག་དྲངས་ལ། དེས་སྐྱོབ་བྱེད་ཀྱི་སྨན་ལ་དོན་གཉེར་ཤུགས་དྲག་
སྐྱེས་ནས། མི་ངལ་བར་དྲག་ཏུ་བཙལ་ཞིང་། བཙལ་བས་རྙེད་
ནས་བུ་ལ་བྱིན་ཏེ་ནད་ལས་དངོས་སུ་སྐྱོབ་ཐུབ་པ་ཞིག་འོང་གི །
གཞན་དུ་སྙིང་རྗེ་མེད་ན་སྐྱོབ་འདོད་མི་འོང་། སྐྱོབ་འདོད་མེད་ན་
བསྐྱབ་ཕྱིར་སྨན་མི་འཚོལ། དེ་མ་འཚོལ་ན་མི་རྙེད་པས། གང་
གིས་ཇི་ལྟར་བསྐྱབ་སྟེ་སྐྱོབ་པའི་ཐབས་མེད་དོ། །
གཉིས་པ་ནི། དཔེ་དེ་བཞིན་དུ་སེམས་ཅན་སྡུག་བསྔལ་གྱིས་
མནར་བ་ལ་ཤས་མི་བཟོད་པའི་སྙིང་རྗེ་ཤུགས་དྲག་བྱུང་ན། དེས་
དེ་ལས་སྐྱོབ་འདོད་ཀྱི་ལྷག་བསམ་ཤུགས་དྲག་དྲངས་ཤིང་། ལྷག་
- 210 -



བསམ་གྱིས་འགྲོ་ཀུན་སྐྱོབ་པའི་ནུས་མཐུ་སུ་ལ་ཡོད་སྙམ་དུ་དཔྱོད་པ་
ན་རྫོགས་བྱང་ལ་ཡོད་པར་མཐོང་ནས་དེ་ལ་ཐོབ་འདོད་ཀྱི་འདུན་པ་
ཤུགས་དྲག་དྲངས་ལ། དེས་ཐོབ་ཕྱིར་དུ་ལམ་ལ་འཇུག་པའི་རྩོལ་བ་
ཤུགས་དྲག་དྲངས་ཤིང་། རྩོལ་བའི་སྟོབས་ཀྱིས་རྫོགས་བྱང་ཐོབ་
ནས་འགྲོ་བ་སྡུག་བསྔལ་ལས་དངོས་སུ་སྐྱོབ་ཐུབ་པ་ཞིག་འོང་གི ་།
གཞན་དུ་མི་འབྱུང་བས། སངས་རྒྱས་ཀྱི་ཆོས་ཐམས་ཅད་ཀྱི་རྩ་བ་
སྙིང༌ རྗེ་ ལ་ འཐུག་ པར་ གསུང་ པའི་ འཐུག་ ཚུལ་ དེ་ ལྟར་ རོ། །
འཇུག་ལྡོག་གི་རིམ་པ་འདི་ནི་མདོ་རྒྱུན་ནས་ཀྱང་གསུངས་ཏེ། དེ་
ཉིད་ལས། རྩ་བ་སྙིང་རྗེ་མེད་གྱུར་ན། ། དཀའ་སྤྱད་བཟོད་པ་
ཉིད་མི་འགྱུར། ། བློ་ལྡན་སྡུག་བསྔལ་མི་བཟོད་ན། ། སེམས་
ཅན་དོན་སེམས་ཉིད་མི་འགྱུར། ། སེམས་པ་དང་ནི་བྲལ་བའི་བློ། །
སྐྱེ་བ་དཀར་པོ་རྣམ་དག་ཏུ། །སྨོན་ལམ་འདེབས་པར་མི་འགྱུར་རོ། །
སྐྱེ་བ་བཟང་པོ་མ་ཐོབ་ན། ། སེམས་ཅན་ཡོངས་སྨིན་བྱེད་མི་་
འགྱུར། ། ཞེས་ཇི་ལྟར་ལྡོག་པའི་རིམ་པ་དང་། ཡང་། སྙིང་
རྗེའི་ ཆུ་ བ་ བྱམས་ པ་ སྟེ། དེ་ སྡུག་ བསྔལ་ ན་ བདེ་ བ་ ཡིས། །
སངས་རྒྱས་ཚུལ་བཞིན་ཡིད་བྱེད་བས། ། ཡལ་ག་རྒྱ་ཆེན་འཕེལ་
བ་དང་། སྨོན་ལམ་རྒྱུན་ནི་མ་བཅད་པས། ། ལོ་མ་འདོར་ལེན་
རྐྱེན་རྣམ་གཉིས། ། གྲུབ་པ་དེ་ཕྱིར་མེ་ཏོག་དང༌། ། འབྲས་བུ་
- 211 -



དོན་ཡོད་ཤེས་པར་བྱ། ། ཇི་ལྟར་འཇུག་པའི་རིམ་པ་ཆེས་གསལ་
བར་གསུངས་པ་ལྟར་རོ། །དོན་གྱི་གནད་འདི་ལྟ་བུ་ལ་དགོངས་ནས།
ཆོས་ཡང་དག་པར་སྡུད་པའི་མདོར། བཅོམ་ལྡན་འདས་བྱང་ཆུབ་
སེམས་ དཔས་ ཆོས་ རབ་ ཏུ་ མང་ པོ་ ལ་ བསླབ་ པར་ མི་ བགྱིའོ། །
བཅོམ་ལྡན་འདས་བྱང་ཆུབ་སེམས་དཔས་ཆོས་གཅིག་རབ་ཏུ་རྟོགས་
པར་བགྱིས་ན་སངས་རྒྱས་ཀྱི་ཆོས་ཐམས་ཅད་དེའི་ལག་མཐིལ་ན་
མཆིས་པ་ལགས་སོ། ། ཆོས་གཅིག་པུ་གང་ཞེ་ན། འདི་ལྟ་སྟེ།
སྙིང་རྗེ་ཆེན་པོའོ། ། ཞེས་སོ། ། དེ་ལྟར་ཐེག་ཆེན་གྱི་ལམ་་་
འབྲས་བུ་དང་བཅས་པ་སྙིང་རྗེའི་རྗེས་སུ་བྱེད་ལུགས་དཔྱིས་ཕྱིན་པར་
ཤེས་ན་སྙིང་རྗེ་ཆེན་པོ་ཉིད་ཐོག་མཐའ་བར་གསུམ་དུ་གལ་ཆེ་ལུགས་
དང༌། ཚད་མའི་སྐྱེས་བུ་སྒྲུབ་བྱེད་ཀྱི་རྒྱུའི་གཙོ་བོ་ཡིན་ལུགས་་་་
སོགས་ཀྱང་ཤེས་པར་འགྱུར་རོ། ། གཉིས་པ་སྐྱོང་ཚུལ་དངོས་ནི།
སེམས་ཅན་སྡུག་བསྔལ་གྱིས་མནར་ཚུལ་ཞིབ་ཏུ་བསམས་ནས། དེ་
དག་སྡུག་བསྔལ་དང་སྡུག་བསྔལ་གྱི་རྒྱུ་ཐམས་ཅད་དང་བྲལ་ན་ཅི་མ་
རུང་། བྲལ་བར་གྱུར་ཅིག་གུ་སྙམ་དུ་སྙིང་ཐག་པ་ནས་བསྒོམ་་་་
པའོ། ། རིམ་པ་ནི། སྔར་ ལྟར་ ཐོག་ མར་ཚེ་འདིའི་མ་དང་།
དེ་ནས་ཕ་སོགས་ལ་དམིགས་ནས་སོ། ། དྲུག་པ་ལྷག་བསམ་ནི།
དེ་ལྟར་བདེ་བས་ཕོངས་ཤིང་། སྡུག་བསྔལ་གྱིས་མནར་བའི་སེམས་
- 212 -



ཅན་ཐམས་ཅད་བདེ་བ་ཐམས་ཅད་དང་ལྡན་ལ་སྡུག་བསྔལ་ཐམས་
ཅད་དང་བྲལ་བའི་རྫོགས་པའི་སངས་རྒྱས་ཀྱི་གོ་འཕང་རིན་པོ་ཆེ་
མྱུར་དུ་ཐོབ་པ་ཞིག་བདག་གིས་བྱའོ་སྙམ་དུ་སྙིང་ཁོང་རུས་པའི་ཡ་
གཏིང་ནས་དམ་འཆའ་བའོ། ། འདི་ཚིག་ཏུ་བརྗོད་པས་ཀྱང་་་་
བསོད་ནམས་རྒྱ་ཆེན་པོ་བདེ་བླག་ཏུ་འཐོབ་ན་ཡིད་ལ་བྱེད་པས་ལྟ་ཅི་
སྨོས་པར་ཡང་གསུངས་སོ། ། བདུན་པ་སེམས་བསྐྱེད་ནི། དེ་
ལྟར་གཞན་སེམས་ཅན་ཐམས་ཅད་སངས་རྒྱས་སུ་འགོད་པ་ལ་སྔོན་དུ་
རང་གིས་སངས་རྒྱས་ཀྱི་གོ་འཕང་ཐོབ་དགོས་པས། དེས་ན་བདག་
གིས་མ་སེམས་ཅན་ཐམས་ཅད་ཀྱི་དོན་དུ་རྫོགས་པའི་སངས་རྒྱས་ཀྱི་
གོ་འཕང་རིན་པོ་ཆེ་ཅི་ནས་ཀྱང་མྱུར་དུ་ཐོབ་པར་བྱའོ་སྙམ་དུ་མྱོང་བ་
མ་ཐོན་གྱི་བར་དུ་སྒོམ་མོ། ། ་་།
གཉིས་པ་བདག་གཞན་མཉམ་བརྗེའི་སྒོ་ནས་སེམས་བསྐྱེད་པ་
ལ། དངོས་དང༌། དོགས་གཅོད་དོ། ། དང་པོ་ནི། སྤྱོད་
འཇུག་སོགས་ནས་གང་ཇི་ལྟར་གསུངས་པ་བཞིན་དུ་རང་གཅེས་
འཛིན་གྱི་སྐྱོན་སྒོ་དུ་མ་ནས་དང༌། གཞན་གཅེས་འཛིན་གྱི་ཡོན་
ཏན་སྒོ་དུ་མ་ནས་བསམས་ཏེ༑ བློ་དེ་གཉིས་གོ་ས་བརྗེ་བ་ལ་འབད་
པ་ སྟེ། བརྗེ་ ཚུལ་ནི། དེ་སྔོན་ རང་ གཅེས་ པར་ བཟུང་ ཞིང་།
གཞན་ཡལ་བར་འདོར་བ་དང་འདྲ་བར་སླད་གཞན་གཅེས་པར་་་་
- 213 -



བཟུང་ཞིང་། རང་ཡལ་བར་འདོར་བའོ། ། གཉིས་པ་ནི། དེ་
ལྟར་ལུགས་མི་འདྲ་བ་གཉིས་སུ་བྱུང་བ་ཅི་ཡིན་སྙམ་ན། ཡིད་འོང་
གི་བྱམས་པ་སྒྲུབ་ལུགས་ཅུང་ཟད་མི་འདྲ་བས་བྱུང་བ་སྟེ། དེའི་
ཚུལ་ཡང་ལུགས་སྔ་མས་ནི་སེམས་ཅན་ཡིད་འོང་གི་རྣམ་ཅན་དུ་མར་
ཤེས་ པ་ སོགས་ གསུམ་ གྱི་སྒོ་ནས་བསྒྲུབས་ལ། ཕྱི་མས་ནི་གཅེས་
འཛིན་གཉིས་ཀྱི་སྐྱོན་ཡོན་སེམས་པའི་སྒོ་ནས་ཏེ། དེ་ལྟར་སེམས་
པས་གཞན་གཅེས་འཛིན་ནམ་ཡིད་འོང་གི་བྱམས་པ་སྐྱེ་ཞིང་། དེ་
ལས་སྙིང་རྗེ་སྐྱེ་བ་སོགས་སྔར་བཞིན་ནོ། ། དེ་ལྟར་བྱས་ན་ལུགས་
སྔ་མས་ཀྱང་བདག་པས་གཞན་གཅེས་པ་བསྟེན་དགོས་ལ། ཕྱི་མས་
ཀྱང་མར་ཤེས་པ་སོགས་བསྟེན་དགོས་པའི་ཕྱིར་རྩལ་འདོན་ཕྱོགས་མི་
འདྲ་བ་ཙམ་ལས་དོན་གྱིས་ན་གཉིས་ཀ་ལ་གཉིས་པའི་གདམས་པ་
ཚང་དགོས་སོ། ། དེའི་ཕྱིར་ལུགས་སྔ་ཕྱིའི་སྙིང་རྗེ་སོགས་ལ་ཁྱད་
པར་ཡོད་པར་སྨྲ་བ་ནི་ཅལ་ཅོལ་སྨྲ་བ་ཁོ་ནའོ། ། བདག་ཆགས་
དང་བདག་ལ་བྱམས་པ་གཉིས་ནི་བདག་གཅེས་འཛིན་དང་རྣམ་་་
གྲངས་ཏེ། རྣམ་འགྲེལ་ལས། བདག་ལ་ཆགས་པ་དང་ལྡན་པས།
སེམས་ཅན་གཞན་གྱིས་བཀྲི་མིན་པར། ། བདེ་སྡུག་དོར་ཐོབ་་་
འདོད་པས་ན། ། དམན་པའི་གནས་ནི་ཡོངས་སུ་ལེན། ། ཞེས་
དང་། སྐྱེས་རབས་ལས། བདག་ལ་བྱམས་པའི་དགྲ་བོ་དེ། །
་ཡ 214 -



འཕེལ་བར་བྱེད་པ་སུ་ཞིག་ཡོད། ། ཅེས་སོ། ། འདི་སྐོར་རྒྱས་
པར་ནི་སྐྱེས་བུ་དམ་པའི་གསུང་སྒྲོས་ལས་ཤེས་པར་བྱའི་ཕལ་་་་
བདག་ལྟ་བུས་ཅི་དགར་ཤོད་པའི་འོས་མིན་ནོ། །་
གཉིས་པ་སེམས་བསྐྱེད་ཆོ་གས་བཟུང་ཚུལ་ནི། ལམ་རིམ་ཆེ་
ཆུང་དང་། བྱང་ཆུབ་གཞུང་ལམ་སོགས་ལས་ཤེས་པར་བྱའོ། །
གཉིས་པ་སེམས་བསྐྱེད་ནས་སྤྱོད་པ་ལ་སློབ་ཚུལ་ལ། རྒྱལ་སྲས་ཀྱི་
སྤྱོད་པ་སྤྱི་ལ་སློབ་ཚུལ་དང་། ཁྱད་པར་དུ་རྡོ་རྗེ་ཐེག་པ་ལ་སློབ་ཚུལ་
ལོ། ། ་་་་་་་་་
དང་པོ་ལ། རང་རྒྱུད་སྨིན་བྱེད་ཕར་ཕྱིན་དྲུག་ལ་སློབ་ཚུལ་
དང་། གཞན་རྒྱུད་སྨིན་བྱེད་བསྡུ་དངོས་བཞི་ལ་སློབ་ཚུལ་གཉིས་
ལས། དང་པོ་ལ་དྲུག་ སྟེ། སྦྱིན་པ་ཚུལ་ཁྲིམས། བཟོད་པ།
བརྩོན་འགྲུས། བསམ་ གཏན། ་ ཤེས་ རབ་ ལ་ སློབ་ཚུལ་ལོ། །
དང་པོ་ལ། ངོ་བོ། དབྱེ་བ། གཏོང་ཚུལ་ལོ། ། དང་པོ་ནི།
གཏོང་བའི་སེམས་པ་སྟེ། དེ་མེད་པར་གཏོང་ལོ་བྱས་ཀྱང་སྦྱིན་པའི་
གྲངས་སུ་མི་འགྲོ་བས། གཏོང་སེམས་སྤེལ་དགོས་ཤིང༌། དེ་ལ་
གཏོང་བའི་ཕན་ཡོན་དང་འཛིན་པའི་ཉེས་དམིགས་བསམ་དགོས་
གཉིས་པ་ལ།
ཆོས་ཀྱི་སྦྱིན་པ།
ཟང་ཟིང་གི་སྦྱིན་པ།
མི་
— 215 -



འཇིགས་པའི་སྦྱིན་པའོ། ། དང་པོ་ནི། མཛོད་ལས། ཆོས་
སྦྱིན་ཉོན་མོངས་ཅན་མིན་པས། ། མདོ་སོགས་ཡང་དག་ཇི་བཞིན་
བཤད། ། ཅེས་གསུངས་པ་ལྟར། ཀུན་སློང་དག་པའི་སྒོ་ནས་
གཞན་ལ་ཆོས་ཕྱིན་ཅི་མ་ལོག་པར་འཆད་པའོ། ། སྦྱིན་ཡུལ་་་་
དངོས་སུ་མེད་ཀྱང་གཞན་ལ་འཆད་བར་མོས་ནས་ལུང་བཏོན་པ་
སོགས་ཀྱང་འདིའི་ཉམས་ལེན་དུ་འགྲོ་བར་གོང་མ་རྣམས་གསུང་
ངོ༌། ། གཉིས་པ་ཟང་ཟིང་གི་སྦྱིན་པ་ནི། བཀྲེས་པ་ལ་ཟས་དང་།
སྐོམ་ པ་ ལ་ཆུ་ སོགས་ གང་ ལ་ གང་ མཁོ་ བའི་ དངོས་ པོ་ སྦྱིན་ པ་ སྟེ།
དེར་མ་ཟད་དཀོན་མཆོག་ལ་ ཟང་ཟིང་གི་མཆོད་པ་ཕུལ་བ་ཡང་་་་
འདིའི་སྦྱིན་པའོ། ། གལ་ཏེ་དཀོན་མཆོག་ལ་སྦྱིན་པ་བྱིན་པའི་ཐ་
སྙད་མེད་དོ་སྙམ་ན། མ་ཡིན་ཏེ། རྡོ་རྗེ་གཅོད་པ་ལས། འཇིག་
རྟེན་གྱི་ཁམས་དེ་སྙེད་རིན་པོ་ཆེ་སྣ་བདུན་གྱིས་རབ་ཏུ་བཀང་སྟེ་དེ་
བཞིན་གཤེགས་པ་དགྲ་བཅོམ་པ་ཡང་དག་པར་རྫོགས་པའི་སངས་
རྒྱུས་རྣམས་ལ་སྦྱིན་པ་བྱིན་པ་བས། ཞེས་ སོགས་གསུངས་པ་ལྟ་
བུའོ། ། གསུམ་པ་མི་འཇིགས་པའི་སྦྱིན་པ་ནི། གཞན་འཇིགས་
པ་ལས་སྐྱོབ་པར་བྱེད་པ་སྟེ། གསད་བྱ་སྲོག་གི་འཇིགས་པ་ལས་
ཐར་བར་བྱེད་པ་ལྟ་བུའོ། ། རང་གིས་མཚོན་ཆ་སྤངས་པའང་མི་
འཇིགས་པའི་སྦྱིན་པར་གསུངས་པས། གཞན་འཇིགས་པ་ལས་་་་
- 216 -



དངོས་སུ་སྐྱོབ་མི་དགོས་སོ། ། དེས་ན་སྤྱོད་འཇུག་ལས། སྐྲག་པ་
རྣམས་ནི་འཇིགས་མེད་ཤོག། ཅེས་གསུངས་པ་ལྟར་དུ་སྨོན་ལམ་
འདེབས་པ་ལྟ་བུའང་འདིའི་ཉམས་ལེན་ནོ། ། ་ ་ །
གསུམ་ པ་ལ། སྦྱིན་ པ་ གཏོང་ དགོས་ པའི་རྒྱུ་མཚན་དང་།
ཇི་ལྟར་གཏོང་བའི་ཚུལ་གཉིས་ལས། དང་པོ་ནི། ཚེ་འདིར་སྦྱིན་
པ་མ་བཏང་ན་ཕྱི་མར་ལོངས་སྤྱོད་མི་འབྱུང༌། དེ་མ་བྱུང་ན་འཚོ་
བས་ཕོངས་ཏེ་ཆོས་སྒྲུབ་པའི་ལོངས་མི་འོང་བས། སྦྱིན་པ་ལ་སྙིང་
ཐག་པ་ནས་འབད་དགོས་སོ། ། གཉིས་པ་ནི། དམ་པ་དྲུག་ལྡན་
དང་ཕར་ཕྱིན་དྲུག་ལྡན་དུ་བྱས་ནས་གཏོང་དགོས་པ་སྟེ། དམ་པ་
དྲུག་ནི། རྟེན་དམ་པ། ་ དངོས་པོ་དམ་པ། ཆེད་དུ་བྱ་བ་དམ་པ།
ཐབས་མཁས་དམ་པ། བསྔོ་བ་དམ་པ། རྣམ་དག་དམ་པའོ། །
དང་པོ་ནི། བྱང་ཆུབ་ཀྱི་སེམས་ལ་བརྟེན་པ་སྟེ། ། དེས་ཀུན་ནས་
བསླངས་ཏེ་གཏོང་བའོ། ། གཉིས་པ་ནི། བདོག་པ་ཐམས་ཅད་
བསམ་པས་གཏོང་བ་སྟེ། གཅིག་གཏོང་བའི་ཚེ་ཡང་ཐོག་མར་འདི་
བཏང་ལ། དེ་ནས་རིམ་གྱིས་ ཐམས་ ཅད་གཏོང་སྙམ་དུ་སེམས་་་
བསྐྱེད་པའོ། ། གསུམ་པ་ནི། སེམས་ཅན་ཐམས་ཅད་ཀྱི་ཆེད་དུ་
གཏོང་བའོ། ། བཞི་པ་ནི། གང་གཏོང་ཡང་དམིགས་མེད་་་་
རྟོགས་ པའི་ ཤེས་ རབ་ ཀྱིས་ ཟིན་པར་བྱས་ནས་སོ། ། ལྔ་ པ་ནི།
- 217 -



གཏོང་བའི་དགེ་རྩ་རྫོགས་བྱང་དུ་བསྔོ་བའོ། ། དྲུག་པ་ནི། ཉོན་
མོངས་པ་དང༌ ཤེས་བྱའི་སྒྲིབ་པ་འགོག་པའི་ཆེད་དུ་གཏོང་བ་སྟེ།
ཚུལ་ཁྲིམས་སོགས་ལའང་ཅི་ལྟར་རིགས་པར་རོ། ། གཉིས་པ་ནི།
སེར་སྣ་སྡོམ་པ་སྦྱིན་པའི་ཚུལ་ཁྲིམས། , གཏོང་བས་བཟོད་པ་སྦྱིན་
པའི་བཟོད་པ་སོགས་ཏེ། གྲགས་ཆེའོ། ། མདོར་ན་རེ་ཞིག་ཇི་
ལྟར་ བྱས་ ཀྱང་ གཏོང་མི་ནུས་ པ་ རྣམས་ སྨོན་ པའི་བྱས་ནས་དང༌།
ནུས་པ་རྣམས་ད་ལྟ་ནས་ཚུལ་བཞིན་བཏང་ན། བློ་གོམས་པའི་རྗེས་
སུ་བྱེད་པས་རིང་མིན་ཀུན་ཀྱང་གཏོང་ནུས་པ་ཞིག་འོང་བ་ཡིན་་་་
གསུང་། དེས་ན་སྙོམ་ལས་དང་ཁྱད་གསོད་ཀྱི་དབང་དུ་མི་གཏོང་
བར་ཐ་ན་དཀོན་མཆོག་ལ་ཡོན་ཆབ་ཏིང་གང་ཙམ་དང་། བཀྲེས་
ཕོང་ལ་བཟའ་བཏུང་ཁམ་གང་ཙམ་ཡན་ཆད་གཏོང་གང་ཐུབ་་་་
བྱའོ། ། གཉིས་བ་ཚུལ་ཁྲིམས་ལ། ངོ་བོ། དབྱེ་བ། སྲུང་
ཚུལ་ལོ། ། དང་པོ་ནི། སྤོང་བའི་སེམས་པ་སྟེ། དེ་མེད་ན་
ཉེས་པར་མི་སྤྱད་པ་ཙམ་གྱིས་ཚུལ་ཁྲིམས་བསྲུང་བར་བཞག་མི་ནུས་
སོ། ། །
གཉིས་པ་ལ་གསུམ་ལས། དང་པོ་སྡོམ་པའི་ཚུལ་ཁྲིམས་ནི།
སྒོ་གསུམ་ཉེས་སྤྱོད་ལས་སྡོམ་པ་སྟེ། སྡོམ་ལྡན་ཡིན་ན་གང་ཁས་
བླངས་པའི་བསླབ་པ་ཚུལ་བཞིན་དུ་བསྲུང་བའོ། ། གཉིས་པ་་་
— 218 ཁས་པ་



སེམས་ཅན་དོན་བྱེད་ཀྱི་ཚུལ་ཁྲིམས་ནི། གཞན་དོན་བཅུ་གཅིག་པོ་
ཇི་ལྟར་རིགས་པར་བྱེད་པའོ། ། བཅུ་གཅིག་ནི། ་གྲོགས་བྱར་
འོས་ པ། ཐབས་ ལ་ རྨོངས་ པ། ། ཕན་ འདོགས་ པའི་ ཞིང༌།
འཇིགས་པས་ཉེན་པ། མྱ་ངན་གྱིས་ནོན་པ། , ལོངས་སྤྱོད་ཀྱིས་
ཕོངས་བ། ་གནས་འཆར་འདོད་པ། སེམས་དང་བསྟུན་འོས་པ།
གཟེངས་བསྟོད་པར་འོས་པ། ཚར་གཅོད་པར་འོས་པ། རྫུ་་་
འཕྲུལ་གྱིས་བསྡིགས་པར་འོས་པ་སྟེ། དེ་དག་ལ་རིམ་པ་བཞིན་དུ་
གྲོགས་བྱེད་པ། ཐབས་སྟོན་པ། ཕན་འདོགས་པ། འཇིགས་པ་
ལས་སྐྱོབ་པ། ： མྱ་ངན་བསལ་བ་སོགས་སོ། ། གསུམ་པ་དགེ་བ་
ཆོས་སྡུད་ཀྱི་ཚུལ་ཁྲིམས་ནི། ་ ཚུལ་གནས་ཐོས་དང་བསམ་ལྡན་པས།
སྒོམ་པ་ལ་ནི་རབ་ཏུ་སྦྱོར། ། ཞེས་གསུངས་པ་ལྟར། ཚུལ་ཁྲིམས་
དག་པས་གཞིར་བཟུང་ནས་ཐོས་བསམ་སྒོམ་སྒྲུབ་སོགས་ཀྱི་དགེ་བ་ལ་
ཅི་ནུས་ནུས་འབད་པའོ། ། ་ གསུམ་པ་ཇི་ལྟར་སྲུང་བའི་ཚུལ་ནི།
གང་ཁས་བླངས་པའི་དམ་ཚིག་དང་སྡོམ་པ་ཚུལ་བཞིན་མ་བསྲུངས་ན་
ཚེ་འདིར་ཡོན་ཏན་སྐྱེ་བའི་གནས་མེད་པར་མ་ཟད། ཕྱི་མར་ངན་
སོང་གི་སྡུག་བསྔལ་མུ་མཐའ་མེད་པ་མྱོང་དགོས་པས། སྲོག་དང་
བསྡོས་ནས་བསྲུང་དགོས་ལ། ,གལ་ཏེ་ཉོན་མོངས་མང་བ་དང་བག་
མེད་པ་སོགས་ཀྱི་རྐྱེན་པས་བརྒྱ་ལ་ཉེས་པས་གོས་ཐལ་ནའང་ཇི་མི་
- 219 -



སྙམ་དུ་མི་འཇོག་པར་དུག་ཁོང་དུ་སོང་བ་ལྟ་བུའི་འགྱོད་སེམས་དང༌
བཅས་ཏེ་འཕྲལ་འཕྲལ་ལ་གཤགས་ནས་ཇོ་བོ་ཆེན་པོའི་རྣམ་ཐར་ལྟར་
ཉེས་ལྟུང་དང་ཞག་ཏུ་མི་འགྲོགས་པ་གནད་ཆེའོ། ། གསུམ་པ་
བཟོད་པ་ལ། ངོ་བོ། དབྱེ་བ། སྐྱོང་ཚུལ་ལོ། ། དང་པོ་ནི།
རྐྱེན་གྱིས་རྒྱུད་མི་འཁྲུགས་པར་སེམས་པའོ། ། གཉིས་པ་ལ་་་་་་
གསུམ། ། གནོད་བྱེད་ལ་ཇི་མི་སྙམ་པའི་བཟོད་པ། སྡུག་བསྔལ་
ལ་དང་ལེན་གྱི་བཟོད་པ། ཆོས་ལ་ངེས་པར་ སེམས་ པའི་བཟོད་
པའོ། ། དང་པོ་ནི། གཞན་གྱིས་གནོད་ཇི་ལྟར་བཙལ་ཀྱང་
བསྲན་བཙུགས་ཏེ་ཁྲོར་མི་འཇུག་པའོ། ། གཉིས་པ་ནི། རང་
རྒྱུད་ལ་སྡུག་བསྔལ་ཅི་བྱུང་ཡང་སྲོ་མི་ཤི་བར་དང་དུ་ལེན་པའོ། །
གསུམ་པ་ནི། ཆོས་ཀྱི་དོན་དུ་དཀའ་བ་ཅི་བྱུང་ཡང་བཟོད་པར་
བྱེད་པའོ། ། གསུམ་པ་སྐྱོང་ཚུལ་ནི། སྤྱོད་འཇུག་དང་ལམ་རིམ་
ཆེ་ཆུང་སོགས་ནས་ཇི་ལྟར་གསུངས་པ་བཞིན་དུ་བཟོད་པའི་ཕན་ཡོན་
དང༌། ཁོང་ཁྲོའི་ཉེས་དམིགས་ཞིབ་ཏུ་སེམས་པའི་སྒོ་ནས་བསྒོམ་
དགོས་ཤིང༌། དེའང་གནོད་བྱེད་ལ་རང་དབང་ཡོད་མེད་སོགས་སུ་
བརྟགས་ནས་ཏེ། རྒྱས་པར་སྤྱོད་འཇུག་དང་ལམ་རིམ་ཆེ་ཆུང་་་
སོགས་ལས་ཤེས་པར་བྱའོ། ། བཞི་བ་བརྩོན་འགྲུས་ལ། ངོ་བོ།
དབྱེ་བ། བསྒྲུབ་ཚུལ་ལོ། ། དང་པོ་ནི། དགེ་བའི་བྱ་བ་ལ་སྤྲོ་
- 220
-



བ་བསྐྱེད་པའི་སེམས་བྱུང་སྟེ། སྤྱོད་འཇུག་ལས། ། བརྩོན་གང་
དགེ་ལ་སྤྲོ་བའོ། ། ཞེས་སོ། ། ”་གཉིས་པ་ལ། གོ་ཆའི་བརྩོན་
. འགྲུས། དགེ་བ་ཆོས་སྡུད་ཀྱི་ཁོརྩོན་འགྲུས། ་ སེམས་ཅན་དོན་
བྱེད་ཀྱི་བརྩོན་འགྲུས་སོ། ། དང་པོ་ནི། ཆེད་དུ་བྱོ་བ་སེམས་
ཅན་ཐམས་ཅད་ཀྱི་དོན་དུ་རྫོགས་པའི་སངས་རྒྱས་ཀྱི་གོ་འཕང་ཐོབ་
ཕྱིར་ལམ་ལ་ཇི་ལྟར་འབད་དགོས་བྱུང་ཡང་བརྩོན་པ་མི་གཏོང་སྙམ་
དུ་སྙིང་སྟོབས་ཀྱི་གོ་བགོ་བ་སྟེ། དཔེར་ན་སེམས་ཅན་གཅིག་ཁོ་
ནའི་ཕྱིར་དུ་དུས་ནམ་མཁའི་ཇི་སྲིད་ཀྱི་བར་དུ་དམྱལ་བ་ཁོ་ནར་་
གནས་ ནས་ བྱང་ ཆེན་་འཚལ་ དགོས་ བྱུང༌ ཡང་ དཔའ་ མི་ཞུམ་ ན།
སེམས་ཅན་དེ་ལས་མང་བ་དང༌། དུས་ཡུན་དེ་ལས་ཐུང་བར་ལྟོ་ཅི་
སྨོས་སྙམ་པ་ལྟ་བུའོ། ། འདི་ལྟ་བུའི་གོ་ཆ་བགོ་བཙམ་གྱིས་ཚོགས་
རླབས་པོ་ཆེ་མོད་ལ་རྫོགས་ཤིང་། སྡིག་སྒྲིབ་དཔག་ཏུ་མེད་པ་དང་
ངང་གིས་འབྱང་པར་མ་ཟད། ཐེག་པ་ཆེན་པོའི་རིགས་ཀྱི་ནུས་པ་
ཡང་ཆེས་ཆེར་འཕེལ་བར་གསུངས་པས། ཚིག་ཙམ་ལས་མ་བྱུང་
ཡང་འབད་དགོས་སོ། ། གཉིས་པ་ནི། དགེ་བའི་བྱ་བ་ལ་སྦྱོར་
བ་སྟེ། ཕྱིན་དྲུག་གི་ཉམས་ལེན་ལ་འབད་པ་ལྷུར་བྱ་བ་ལྟ་བུའོ། །
གསུམ་པ་ནི། སེམས་ཅན་དོན་བྱེད་ཀྱི་ཚུལ་ཁྲིམས་དང་འདྲ་བར་
གསུངས་པས། དོན་བཅུ་གཅིག་པོ་ཇི་ལྟར་རིགས་པར་སྤྱོད་པའོ། །
- 221



གསུམ་པ་བསྒྲུབ་ཚུལ་ལ། བརྩོན་འགྲུས་བརྩམས་རིགས་ པའི་རྒྱུ་
མཚན་དང་། ཇི་ལྟར་བརྩམས་པའི་ཚུལ་གཉིས་ལས། དང་པོ་ནི།
ད་ལྟའི་མི་རྣམས་ཚེ་ཐུང་རྨི་ལམ་ཙམ་གྱི་ཆེད་དུའང་མི་བཟད་སྡིག་
པའི་ལས་དེ་ཙམ་དུ་འབད་ཐང་ན། རང་རེ་གཏན་བདེའི་ཕྱིར་དུ་
རྣམ་དཀར་ཆོས་ཀྱི་ཚུལ་ལ་ཅིའི་ཕྱིར་མི་འབད་དེ། སྲོག་དང་བསྡོས་
ནས་འབད་རིགས་སོ། ། གཉིས་པ་ནི། བརྩོན་འགྲུས་བརྩམས་
པའི་ཕན་ཡོན་དང༌། མ་བརྩམས་པའི་ཉེས་དམིགས་ཞིབ་ཏུ་སེམས་
པའི་སྒོ་ནས་ལེ་ལོ་གསུམ་གྱི་གཉེན་པོ་སོ་སོར་བསྟེན་པ་སྟེ། ཕན་
ཡོན་ནི།། སློབ་དཔོན་དཔའ་བོས། ། ཡོངས་སུ་སྐྱོ་མེད་བརྩོན་་་་
འགྲུས་ཆེ་ལྡན་ན། ། མི་ཐོབ་མི་འགྲུབ་རྣམ་པ་གང་ཡང་མེད། །
ཅེས་གསུངས་པ་ལྟར། རྩོལ་བའི་སྟོབས་ཀྱིས་རྫོགས་ པའི་སངས་
རྒྱས་ཀྱི་གོ་འཕང་ཡང་བདེ་བླག་ཉིད་དུ་འཐོབ་ན་གཞན་མི་འཐོབ་པ་
དང་མི་འགྲུབ་པ་ཅི་ཞིག་ཡོད་དེ། གང་ཡང་མེད་པར་གསུངས་
སོ། ། མ་བརྩམས་པའི་ཉེས་དམིགས་ནི། དྲན་པ་ཉེར་བཞག་
ལས། གང་ལ་ལེ་ལོ་གཅིག་ཡོད་པ། ། དེ་ལ་ཆོས་ཀུན་མེད་པ་
ཡིན། ། ཞེས་གསུངས་པ་ལྟར། ལེ་ལོའི་དབང་དུ་སོང་ན་ཆོས་
དང་མཐུན་པའི་ཡོན་ཏན་སྣ་གཅིག་ཀྱང་འབྱུང་མི་སྲིད་པས། འདི་
ལ་དགྲར་བལྟས་ནས་དགག་དགོས་སོ། ། དེ་ལྟར་ཡང་། - ཕ་བླ་
- 222 -



མས། ཐོག་མེད་ནས་དེང་ལ་ཐུག་གི་བར། ། རྒྱུད་ཡོན་ཏན་སྐྱེ་
བའི་སྒོ་འགག་མཁན། ། ཉོན་མོངས་ཀྱི་གཞི་གཅིག་ལེ་ལོ་ཡིན། །
ད་འདི་ལ་འཁོན་དུ་འཛིན་པ་གཅེས། ། ཞེས་གདམས་པ་ལྟར་
རོ། ། ལེ་ལོ་ལ་གསུམ་ལས། ” ཕྱི་ཤོལ་གྱི་ལེ་ལོ་ནི༔ མྱུར་དུ་འཆི་
ཞིང་ནམ་འཆི་ཆ་མེད་པའི་ཚུལ་བསམས་ནས་དགག་ ཊ། བྱ་བ་ངན་
ཞེན་གྱི་ལེ་ལོ་ནི། ཆོས་མིན་གྱི་བྱ་བ་ནི་འདི་ཕྱིར་ཕུང་བའི་སྡུག་
བསྔལ་གྱི་རྒྱུ་དང་ཆོས་ཀྱི་བྱ་བཞག་ནི་དེ་ལས་ལྡོག་པའི་བདེ་བའི་རྒྱུར་
བསམས་ནས་དགོག་ སྐྱིད་ལུག་པའི་ལེ་ལོ་ནི། བསྒྲུབས་ན་མི་
འགྲུབ་པ་ཅི་ཞིག་ཡོད་སྙམ་དུ་སེམས་ལ་དཔའ་བསྐྱེད་ནས་དགག་ཐ་
བྱའོ། ། ལྔ་པ་བསམ་གཏནི་ལོ། སྤྱི་དང་། ཁྱད་པར་གཉིས།
དང་པོ་ལ། ངོ་བོ། དབྱེ་བ། སྐྱེད་ཚུལ་ཏེ་གསུམ་ལས། དང་
པོ་ནི། དགེ་བའི་དམིགས་པ་གང་ཡང་རུང་བ་གཅིག་ལ་སེམས་རྩེ་
གཅིག་ཏུ་གནས་པའོ། ། གཉིས་པ་ལ་དབྱེ་སྒོ་མང་ཡང་བྱེད་ལས་
ཀྱི་སྒོ་ནས་དབྱེ་ནི། མཐོང་ཆོས་ བདེར་གནས་ཀྱི་བསམ་གཏན།
ཡོན་ཏན་མངོན་པོར་བསྒྲུབ་པའི་བསམ་གཏན། སེམས་ཅན་དོན་
བྱེད་ཀྱི་བསམ་གཏན་ཏེ་གསུམ་མོ། ། །དང་པོ་ནི། གང་ལ་མཉམ་
པར་བཞག་པའི་སྟོབས་ཀྱིས་ཚེ་འདིར་ལུསཾསེམས་ཤིན་སྦྱངས་ཀྱི་བདེ་
བ་འདྲེན་པའི་བསམ་གཏནི་ལྟ་བུའོ། ཀ？ ༤ གཉིས་པ་ནིཌ་གང་ལ་
- 223 -



བརྟེན་ནས་མངོན་ཤེས་དང་རྫུ་འཕྲུལ་ སོགས་བསྒྲུབ་པའི་བསམ་་་་
གཏན་ལྟ་བུའོ། ། གསུམ་པ་ནི། གང་གི་སྟོབས་ཀྱིས་གཞན་དོན་
བཅུ་གཅིག་པོ་ཇི་ལྟར་རིགས་པར་སྤྱད་པའི་བསམ་གཏན་ལྟ་བུའོ། །
གསུམ་པ་སྐྱེད་ཚུལ་ནི།། བསམ་གཏན་བསྒོམ་པའི་ཕན་ཡོན་དང་མ་
བསྒོམ་པའི་ཉེས་དམིགས་ཞིབ་ཏུ་སེམས་པའི་སྒོ་ནས་རིགཔ་རྒྱ་ཡན་དུ་
མི་གཏོང་བར་སྐབས་ཀྱི་དམིགས་པ་ལ་རྩེ་གཅིག་ཏུ་གཏོད་པའོ། །
གཉིས་པ་ཁྱད་པར་ནི་ཞི་གནས་ཏེ། དེ་བསྒོམ་པའི་ཚུལ་ལ། སྦྱོར་
བ་ཚོགས་བསྟེན་པ། དངོས་གཞི་དམིགས་རྣམ་སྐྱོང་བ། ཐ་མར་
ཇི་ལྟར་འགྲུབ་པའི་ཚུལ་ཏེ་གསུམ་ལས། དང་པོ་ནི། ཕ་བླ་མའི་
གསུང་མགུར་ལས། ཚོགས་བསྟེན་ཚུལ་མང་དུ་མཆིས་ན་ཡང༌། །
གཞི་ཚུལ་ཁྲིམས་རྣམ་པར་དག་པའི་ངོས། ། དོན་བྱ་བ་ཉུང་བ་
ལྷུར་བླངས་ནས། ། ཆོས་འཕགས་རིགས་བཞི་ལ་གནས་་་་་་་
ཚང་། ། ཞེས་གསུངས་པ་ལྟར་རོ། ། དེ་ལ་ཚུལ་ཁྲིམས་དག་པ་
ནི། དབང་པོའི་སྒོ་བསྡམས་ནས་ཉེས་ལྟུང་གིས་མ་གོས་པར་བྱེད་
པའོ། ། དོན་ཉུང་བ་ནི། སེམས་ལ་རྣམ་རྟོག་གི་འཕྲོ་འདུ་ཉུང་
བའོ། ། བྱ་བ་ཉུང་བ་ནི། ལུས་ལ་འདུ་འཛིའི་གཡེང་བ་ཉུང་
བའོ། ། འཕགས་པའི་རིགས་བཞི་ནི། ཟས་ངན་ངོན་ཙམ་གྱིས་
ཆོག་ཤེས་པ། གོས་ངན་ངོན་ཙམ་གྱིས་ཆོག་ཤེས་པ། གནས་མལ་
- 224 -



ངན་ངོན་གྱིས་ཆོག་ཤེས་པ། སྤོང་བ་དང་བསམ་གི་ཏན་ལ་མངོན་
པར་དགའ་བའོ། ། དེ་དག་དགོས་པའི་རྒྱུ་མཚན་ནི། ་་ དཔེར་ན་
ས་བོན་དང་ཚུ་ལུད་སོགས་མ་ཚང་མྱུ་གུ་མི་འབྱུང་བ་ལྟར།།་རྒྱུ་
ཚོགས་དེ་རྣམས་མ་ཚང་ན་ཏིང་འཛིན་མི་སྐྱེ་བས། ངེས་པར་དུ་
བསྟེན་དགོས་སོ། ། དེ་ལྟར་ཡང་གསུང་མགུར་ལས། གདོན་
ཉོན་མོངས་མངོན་གྱུར་མགོ་གནོན་ཞིང་། ། མཆོག་ཡོན་ཏན་ཀུན་
འབྱུང་ཞི་གནས་འབྲས། །་རྒྱུད་ཞིང་སར་འབད་མེད་སྐྱེ་མི་སྐྱེ། །
རྒྱུ་ཚོགས་ལ་ལྟོས་ཞེས་རྒྱལ་བས་གསུངས། ། ཞེས་སོ། །
1, གཉིས་པ་དངོས་གཞི་ནི། ：”གསུང་མགུར་ལས། ཏིང་ངེ་་
འཛིན་བསྒྲུབ་པའི་གདམས་ངག་ཀྱང༌། ། གེགས་ཉེས་པ་ལྔ་པོ་་
བསལ་དགོས་ཕྱིར། ། དེ་སྤོང་བའི་གཉེན་པོ་འདུ་བྱེད་བརྒྱད། །
བསྟེན་ཚུལ་གྱི་ནང་དུ་འདུའོ་ཞུ། ། ཞེས་གསུངས་པ་ལྟར། ཏིང་
འཛིན་བསྒྲུབ་པའི་གདམས་ངག་གི་གནད་བསྡུས་ན་ཉེས་པ་ལྔའི་་་
གཉེན་པོ་འདུ་བྱེད་བརྒྱད་བསྟེན་ཚུལ་གྱི་ནང་དུ་འདུ་ལ། ་ཉེས་པ་
ལྔ་ནི། ཏིང་འཛིན་ལ་སྦྱོར་མི་སྤྲོ་བའི་ལེ་ལོ། ཏིང་འཛིན་གྱི་་་༌་
དམིགས་རྟེན་མི་དྲན་པའི་བརྗེད་ངོས། > ཏིང་འཛིན་ལ་བར་དུ་
གཅོད་པའི་བྱིང་རྒོད། བྱིང་རྒོད་བྱུང་ཚེ་གཉེན་པོ་འདུ་མི་བྱེད་
པ། ། བྱིང་རྒོད་ཞི་ཚེ་གཉེན་པོ་འདུ་བྱེད་པའོ། ། འདུ་བྱེད་
- 225 -



བརྒྱད་ནི། ཏིང་འཛིན་གྱི་ཡོན་ཏན་མཐོང་བའི་དད་པ། ཏིང་
འཛིན་སྒྲུབ་པར་འདོད་པའི་འདུན་པ། ཏིང་འཛིན་སྒྲུབ་པར་བྱེད་
པའི་བརྩོན་འགྲུས། ཏིང་འཛིན་བསྒྲུབ་པ་ལས་བྱུང་བའི་ ཤིན་་་་
སྦྱངས་ཏེ། དེ་བཞི་ནི་ལེ་ལོའི་གཉེན་པོའོ། ། ཏིང་འཛིན་གྱི་
དམིགས་རྟེན་མི་བརྗེད་པའི་དྲན་པ། བྱིང་རྒོད་རིག་པར་བྱེད་པའི་
ཤེས་བཞིན། བྱིང་རྒོད་བྱུང་ཚེ་གཉེན་པོ་འདུ་བྱེད་པའི་སེམས་པ།
བྱིང་རྒོད་ཞི་ཚེ་གཉེན་པོ་འདུ་མི་བྱེད་པའི་བཏང་སྙོམས་ཏེ། དེ་
བཞི་ནི་རིམ་པ་བཞིན་བརྗེད་ངེས་སོགས་བཞིའི་གཉེན་པོའོ། ། དེ་
ལྟར་ན་དྲན་པས་དམིགས་པ་ལ་སེམས་བཟུང་། །ཤེས་བཞིན་གྱིས་
བྱིང་རྒོད་བྱུང་མ་བྱུང་ལྟ། བྱུང་ཚེ་གཉེན་པོ་འདུ་བྱེད་ནས་སྤོང་།
ཞི་ཚེ་ བཏང་སྙོམས་ སུ་ བཞག་ པའི་ཚུལ་ གྱིས་ བསྒྲུབ་ དགོས་ སོ། །
གསུམ་པ་ནི། དེ་ལྟར་བསྒོམས་པས་སེམས་གནས་དགུ་རིམ་གྱིས་
བགྲོད་དེ་སེམས་ཤིན་སྦྱངས་ཀྱི་བདེ་བ་ནམ་སྐྱེས་པ་ན་ཞི་གནས་་་་ ་
གསར་དུ་གྲུབ་པ་ཡིན་ལ། སེམས་གནས་པ་དགུ་སྟོབས་དྲུག་གིས་
འགྲུབ་ལུགས་དང་ཡིད་ལ་བྱེད་པ་བཞིར་འདུ་ཚུལ་སོགས་ནི་གཞན་དུ་
ཤེས་པར་བྱའོ། ། མདོར་བསྡུས་ནས་བསྒོམས་ན། སྟོན་པའི་སྐུ་
གཟུགས་རྒྱ་སྲན་ཙམ་ཞིག་རང་གི་ལྟེ་བའི་ཐད་ཀྱི་མདུན་གྱི་ནམ་་་་
མཁར་མངོན་སུམ་བཞིན་གསལ་བཏབ་ལ། དེ་ནས་དེ་ལ་སེམས་
— 226 -



བཟུང་སྟེ་བྱིང་རྒོད་ཀྱི་དབང་དུ་མི་གཏོང་བར་ཕྱིར་འཕྲོ་བ་ཇེ་ཉུང་
དང་ནང་དུ་གནས་པ་ཇེ་རིང་ལ་བཏང་བའི་ཚུལ་གྱིས་བསྒྲུབ་པར་
བྱའོ། ། ” ༌ ་༌་ པོ་
དྲུག་པ་ཤེས་རབ་ལི་གཉིས། སྤྱི་དང་ཁྱད་པར་རོ། ། དང་
པོ་ ལ། ངོ༌ བོ། ་ ་དབྱེ་བ། སྐྱེད་ ཚུལ་ ལོ། ། དང༌ པོ་ ནི།
བརྟགས་པའི་དངོས་པོ་ལ་ཆོས་རབ་ཏུ་རྣམ་པར་འབྱེད་པ་སྟེ། “ལམ་
དང་ལམ་མ་ཡིན་པའི་རྣམ་དབྱེ་ཕྱེད་པ་ལྟ་བུའོ། ། གཉིས་པ་ལ།
གནས་ལུགས་རིག་པ་དོན་དམ་རྟོགས་པའི་ཤེས་རབ། ་ གནས་ལྔ་
རིག་པ་ཀུན་རྫོབ་རྟོགས་པའི་ཤེས་རབ། གཞན་དོན་རིག་པོ་སེམས་
ཙན་གྱི་དོན་བྱ་བ་རྟོགས་པའི་ཤེས་རབ་སྟེ་གསུམ་མོ། ། དང་པོ་ནི།
བདག་མེད་གཉིས་ཀྱི་དོན་རྟོགས་པའི་ཤེས་རབ་བོ། ། གཉིས་པ་
ནི། རིག་པའི་གནས་ལྔ་ལ་མཁས་པའི་ཤེས་རབ་བོ། །''” གསུམ་པ་
ནི། འདི་ཕྱིར་ཕན་པའི་སེམས་ཅན་གྱི་དོན་སྒྲུབ་པའི་ཚུལ་ལ་མཁས་
པའི་ཤེས་རབ་བོ། ། གསུམ་པ་སྐྱེད་ཚུལ་ནི། ཤེས་རབ་ཡོད་མེད་
ཀྱི་ཕན་ཡོན་དང་ཉེས་དམིགས་སེམས་པའི་སྒོ་ནས་གཞི་ཚོལ་བོ་སྟེ།
ཕན་ཡོན་ནི། ཤེས་རབ་བརྒྱ་པ་ལས། མཐོང་དང་མ་མཐོང་ཡོན་
ཏན་འདི། ། ཀུན་གྱི་རྩ་བ་ཤེསཾ་རབ་སྟེ༑ ༑ དེ་ལྟར་གཉིས་ཀ་
བསྒྲུབ་པའི་ཕྱིར། ། ཤེས་རབ་ཡོངས་སུ་གཟུང་བར་བྱ། ། ཞེས་
- 227 -



སོ། ། ཉེས་དམིགས་ནི། - དམུས་ལོང་དམིགས་བུ་མེད་པ་བྱེ་བ་
ཁྲག་ཁྲིག་རྣམས། ། ལམ་ཡང་མི་ཤེས་གྲོང་ཁྱེར་འཇུག་པར་ག་ལ་
ནུས། ། ཞེས་ སོགས་ སོ། ། ཤེས་ རབ་ ཀྱི་གཞི་ནི་ ཐོས་ པ་ སྟེ།
ཐོས་ པ་ལ་ བརྟེན་ནས་ཤེས་རབ་སྐྱེ་བར་གསུངས་ པའི་ ཕྱིར་རོ། །
གཉིས་པ་ནི། ལྷག་མཐོང་ཇི་ལྟར་སྒོམ་པའི་ཚུལ་ཏེ། འདི་ལ་
གསུམ། སྦྱོར་བ། དངོས་གཞི། སྐྱེས་ཚད་དོ། ། དང་པོ་ནི།
ལྷ་དང་བླ་མ་དབྱེར་མེད་དུ་བྱས་ནས་གསོལ་བ་འདེབས་པ། ཚོགས་
བསགས་སྒྲིབ་སྦྱངས་ལ་འབད་པ། གཞུང་ཆེན་མོའི་དོན་ལ་དཔྱོད་
པ་སུམ་སྤྲེལ་དུ་བྱ་དགོས་པར་གསུངས་པས། དང་པོ་གཉིས་ཀྱི་
གནད་ཚང་བའི་བླ་མའི་རྣལ་འབྱོར་རྒྱས་བསྡུས་གང་རིགས་ཤིག་གིས་
གཞུང་བསྲང་ནས་བསྒོམ་པར་བྱའོ། ། གཉིས་པ་ནི། ལས་དང་
པོ་པ་རྣམས་ལ་གཅིག་དུ་བྲལ་གྱི་རིགས་པ་འཆར་བདེ་བར་གསུངས་
པས། དེའི་སྒོ་ནས་དཔྱད་དགོས་པ། དེའང་གནད་བཞི་ཡོངས་
སུ་ཚང་བའི་སྒོ་ནས་ཏེ། དགག་བྱ་ངེས་པ། ཁྱབ་པ་ངེས་ པ།
གཅིག་བྲལ་ངེས་པ། དུ་བྲལ་ངེས་པའི་གནད་དོ། ། དང་པོ་ལ།
དགག་བྱ་ངེས་དགོས་བའི་རྒྱུ་མཚན་དང༌། ངེས་པར་བྱེད་པའི་ཚུལ་
གཉིས་ལས། དང་པོ་ནི། དཔེར་ན་འབེན་ངོས་མ་ཟིན་པར་་་
མདའ་བརྡེག་ན་གར་ཐལ་ཆ་མེད་པ་ལྟར། ། དགག་བྱ་ངོས་མ་
- 228 -



ཟིན་པར་རང་འགར་བཀོག་ན་ཅིར་འགྱུར་ཆ་མེད་པས། བཀག་
པའི་ སྔ་ རོལ་ དུ་ འགོག་ རྒྱུའི་ དགག་ བྱ་ ངོས་ ཟིན་ པ་ དགོས་ སོ། །
གཉིས་པ་ནི། ཐོག་མར་ངར་འཛིན་ལྷན་སྐྱེས་ཤུགས་ཅན་ཞིག་སྐྱེས་
སུ་བཅུག་ལ། དེ་ནས་བློའི་ཟུར་གཅིག་གིས་དེ་ལ་ང་ཇི་ལྟར་འཆར་
ཡིན་འདུག་སྙམ་དུ་དལ་བུས་བརྟགས་ནས་འཆར་ཚུལ་མྱོང་སྟོབས་
ཀྱིས་ངོས་ཟིན་པར་བྱའོ། ། ཟིན་པའི་ཚད་ནི། ངའམ་བདག་
ཅེས་བྱ་བ་འདི་ནི་དོན་གྱི་གནས་ཚོད་ལ་ཕུང་པོར་བཏགས་པ་ཙམ་
ལས་མེད་མོད་ཀྱང་། བློར་སྣང་ཚོད་ལ་དེ་ལས་ཟློག་སྟེ་རང་ངོས་
ནས་གྲུབ་པར་སྣང་ཞིང་། སྣང་ཚུལ་དེ་ཉིད་ཇི་ལྟ་བར་ངོས་ཟིན་པ་
ཞིག་བྱུང་ན་དགག་བྱ་ངོས་ཟིན་པའི་ཚད་དོ། །་་་་་་
གཉིས་པ་ཁྱབ་པ་ངེས་པའི་གནད་ནི། སྤྱིར་ཡོད་ན་ཕུང་པོ་
དངགཅིག་ཐ་དད་གང་རུང་དུ་ཡོད་དགོས་པ་ལྟར། ཇི་ལྟར་ངོས་
ཟིན་པའི་ང་དེ་ཡོད་ནའང་གདགས་གཞིའི་ཕུང་པོ་དང་གཅིག་ཐ་དད་
གང་རུང་དུ་གྲུབ་དགོས་ཀྱི། དེ་ལས་གཞན་དུ་གྲུབ་ལུགས་མེད་པར་
ཐག་བཅད་པར་བྱའོ། །་་
གསུམ་པ་གཅིག་བྲལ་ངེས་པའི་གནད་ནི། དེ་འདྲའི་བདག་
དེ་ཕུང་པོ་དང་གཅིག་ཏུ་གྲུབ་ན། མི་གཅིག་ལ་ཕུང་པོ་མི་འདྲ་བ་ལྔ་
ཡོད་པ་བཞིན་དུ་དེའི་རྒྱུད་ཀྱི་བདག་དེ་ལའང་མི་འདྲ་བ་ལྔ་ཡོད་པར་
- 229 -



ཐལ་བ་དང་། ཡང་ན་བདག་གཅིག་ཡིན་པ་བཞིན་དུ་ཕུང་པོ་ལྔ་
ཡང་ཐ་དད་གཏན་མེད་ཀྱི་གཅིག་ཏུ་འགྱུར་བ་སོགས་ཀྱི་སྐྱོན་མང་
བས། བདག་ཕུང་པོ་དང་གཅིག་ཏུ་གྲུབ་པ་མི་འཐད་དོ། །
བཞི་པ་དུ་བྲལ་ངེས་པའི་གནད་ནི། བདག་དེ་ཕུང་པོ་ལས་
བདེན་པའི་ཐ་དད་དུ་གྲུབ་ན་དེ་དང་འབྲེལ་མེད་དོན་གཞན་དུ་
འགྱུར་བས། དེ་ལྟར་ན་ཕུང་པོ་ལས་ལོགས་སུ་བདག་ཡན་འགར་དུ་
ངོས་བཟུང་དུ་ཡོད་པར་ཐལ་བ་དང་། ཕུང་པོ་ལ་ཕན་གནོད་བྱས་
པས་བདག་ལ་ཕན་གནོད་དུ་མི་འགྱུར་བ་སོགས་ཀྱི་སྐྱོན་མང་བས་
བདེན་པའི་ཐ་དད་དུ་ཡང་མ་གྲུབ་བོ། ། རྒྱུ་མཚན་དེ་དག་གི་ཕྱིར་
ན་ངར་འཛིན་ལྷན་སྐྱེས་ཀྱིས་ཇི་ལྟར་བཟུང་བའི་ང་དེ་ནི་གཏན་ནས་
མེད་པ་ཞིག་སྟེ། ཡོད་ན་ཕུང་པོ་དང་གཅིག་ཐ་དད་གང་རུང་དུ་
གྲུབ་དགོས་པ་ལས་ཚུལ་དེ་གཉིས་གང་དུའང་མ་གྲུབ་པའི་ཕྱིར་རོ། །
དེ་ལྟར་གནད་བཞི་ཚང་ངེས་སུ་བྱས་ནས་དཔྱད་དཔྱད་པས་ནམ་ཞིག་
ན་ང་ང་སྙམ་དུ་སྙིང་གི་དཀྱིལ་ནས་དམ་སྦྲེང་བར་འཆར་བའི་ང་དེ་ནི་
ཇི་ལྟར་ཐག་ཁྲ་ལ་སྤྲུལ་དུ་འདོགས་པ་དང་འདྲ་བར་ཕུང་པོ་ལ་ཕར་
བཏགས་པ་ཙམ་དུ་ཟད་ཀྱི། དོན་རང་ངོས་ནས་མི་འདུག་ཨང་སྙམ་
པའི་ངེས་པ་ལྷང་པ་ཞིག་སྐྱེས་ན་དེའི་ཚེ་ལྟ་བ་ཐོག་མར་རྙེད་པ་ཡིན་
གསུང༌། དེ་ལྟར་གང་ཟག་ལ་གནད་བཞིས་ཇི་ལྟར་དཔྱད་པ་བཞིན་
-- 230 --



དུ་ཆོས་གཞན་ལའང་ཁ་སྤོས་ནས་བསྒོམ་པར་བྱའོ། །
གསུམ་པ་དེ་ཁོ་ན་ཉིད་ལ་དམིགས་པའི་ཞི་ལྷག་ཟུང་འབྲེལ་
ལམ་ལྷག་མཐོང་སྐྱེས་པའི་ཚད་ནི། ཞི་གནས་ཀྱི་ངང་ནས་དེ་ཁོ་
ནའི་དོན་ལ་དཔྱད་སྟོབས་ཀྱིས་སླར་ཡང་ཤིན་སྦྱངས་གསར་དུ་འདྲེན་
ཐུབ་པ་ཞིག་དགོས་ཀྱི། ཇི་ལྟར་ཆུ་མི་གཡོ་བའི་ངང་ནས་ཉ་འཁྱུག་
པའི་ཚུལ་དུ་ཞི་གནས་ཀྱི་ངང་ནས་སྟོང་ཉིད་ལ་དཔྱད་ཐུབ་པ་ཙམ་
གྱིས་མི་ཆོག་གོ ། །
གཉིས་པ་གཞན་རྒྱུད་སྨིན་བྱེད་ཀྱི་བསྡུ་བའི་དངོས་པོ་བཞི་ལས།
སྦྱིན་ པ་ནི། ཟང་ཟིང་གིས་གདུལ་བྱ་རྣམས་འཁོར་དུ་བསྡུས་་་་་
པའོ། །་ སྙན་སྨྲ་ནི། ། འཁོར་ལ་ཕྱིན་དྲུག་གི་དོན་སྟོན་པའོ། །
དོན་སྤྱད་ནི། ་ བསྟན་པ་ཙམ་ལ་མི་འཇོག་པར་ཉམས་སུ་ལེན་དུ་
འཇུག་པའོ། ། དོན་མཐུན་ནི། རང་གིས་ཀྱང་དེ་དང་མཐུན་
པར་ཉམས་སུ་ལེན་པ་སྟེ། མདོ་རྒྱུན་ལས། སྦྱིན་མཚུངས་དེ་སྟོན་
ལེན་འཇུག་དང་། ། བདག་ཉིད་རྗེས་སུ་འཇུག་རྣམས་ཀྱིས། །
སྙན་པར་སྨྲ་དང་དོན་སྤྱོད་དང༌། ། དོན་མཐུན་ཉིད་དུ་འདོད་
པའོ། ། ཞེས་སོ། ། གཉིས་པ་ཁྱད་པར་དུ་རྡོ་རྗེ་ཐེག་པ་ལ་སློབ་
ཚུལ་ནི། དེ་ལྟར་ལམ་ཐུན་མོང་བས་རྒྱུད་སྦྱངས་ནས་སྔགས་ལ་
འཇུག་པའི་སྣོད་རུང་དུ་གྱུར་པ་ན་རྡོ་རྗེ་སློབ་དཔོན་མཚན་ཉིད་དང༌
- 231 -



ལྡན་པའི་དྲུང་ནས་རྒྱུད་སྡེའི་དགོངས་པ་དང་མཐུན་པའི་དབང་རྣམ་
པར་དག་པ་ཞིག་མནོས་ལ། དེ་ནས་དབང་དུས་སུ་ཁས་བླངས་པའི་
དམ་ཚིག་དང་སྡོམ་པ་རྣམས་མིག་གི་འབྲས་བུ་ལྟར་བསྲུང་བས་གཞིར་
བྱས། རྒྱུད་སྡེ་འོག་མ་ལྟར་ན་མཚན་བཅས་མཚན་མེད་ཀྱི་རྣལ་
འབྱོར་དང་། གོང་མ་ལྟར་ན་བསྐྱེད་རྫོགས་ཀྱི་ལམ་ལ་མོས་པ་ཡིད་
བྱེད་ཚུན་གྱིས་ཀྱང་བསླབ་སྟེ། དེ་ལྟར་བྱས་ན་བསྟན་པ་ཡོངས་
རྫོགས་ལ་བག་ཆགས་ཐེབས་ངེས་པས། དལ་འབྱོར་ཐོབ་པ་དོན་
ལྡན་དུ་འགྱུར་བ་ཡིན་གསུང་། སྡོམ་དུ་བསྡུས་ན། མར་ཤེས་དྲིན་
དྲན་དྲིན་གཟོ་བྱམས་སྙིང་བསྒོམ། ། ལྷག་བསམ་སེམས་བསྐྱེད་
སྨོན་འཇུག་ཆོ་གས་བཟུང་། ། ཐུན་མོང་ཕྱིན་དྲུག་ཐུན་མིན་་་་་
དབང་བསྐུར་མནོས། ། མཚན་བཅས་མཚན་མེད་རིམ་གཉིས་་
རྣལ་འབྱོར་བསྐྱངས། ། ཞེས་བྱ་བ་ལས་མེད་དོ། ། དེ་ལྟར་ན་
སྐྱེས་བུ་ཆེན་པོའི་ལམ་གྱི་རིམ་པ་ལ་བློ་སྦྱོང་ཚུལ་བཤད་ཟིན་ཏོ། །
འདིར་སྨྲས་པ། - སྲས་བཅས་རྒྱལ་བ་གང་ནས་གཤེགས་པའི་ཤུལ། །
ཨ་ཏི་ཤ་ཡིས་གསལ་བར་མཛད་པའི་ལམ། ། འཇམ་མགོན་བླ་
མའི་ཐུགས་ཀྱི་བཅུད་ཕྱུངས་བའི། ། གདམས་པ་འདི་འདྲ་སྲིད་ན་
རྙེད་པར་དཀའ། ། མདོ་རྒྱུད་མན་ངག་རྒྱ་མཚོའི་བཅུད་བསྡུས་
ནས། ། ཚང་ལ་མ་ནོར་ལམ་གྱི་ལུས་གཅིག་ཏུ། ། དྲིལ་བའི་
- 232 --



ཆོས་ཚུལ་དབང་གི་རྒྱལ་པོ་འདི། ། སེམས་ཀྱི་ཟ་མ་ཏོག་ཏུ་ཅིས་མི་
བསྟེན། ། དེང༌ སང་ གང་ དག་ ལམ་ འདིར་ མི་ མོས་ པར། །
གཞན་ཞིག་ཚོལ་བའི་ངལ་བ་ལྷུར་བྱེད་པ། ། དེ་དག་ཙནྡན་ས་
མཆོག་ཡལ་བོར་ནས། ། ཤིང་གཞན་ཚོལ་བའི་ངལ་བ་བགྱིས་དང་
མཚུངས། ། ཡོངས་ རྫོགས་ ལམ་ འདིར་ ཐ་ ན་ གོ་ བ་ ཙམ། །
ཆགས་ནའང་རིག་པའི་གནས་ལ་མཁས་པ་དང་། ། མངོན་ཤེས་
ལ་སོགས་ཡོན་ཏན་གཞན་དག་གིས། ། བསྒྲུན་དུ་མེད་ཅེས་མཁས་
རྣམས་མགྲིན་གཅིག་གསུངས། ། དེ་ཕྱིར་ལོང་བས་ཕྱོགས་སུ་རྒྱུ་བ་
བཞིན། ། སྤྱི་ བརྟོལ་ བསྐྱེད་ དེ་ བརྗོད་ བྱང་ འདི་ གདབ་ ཀྱི། །
གཞན་དུ་མཁས་པའི་མདུན་སར་བདག་ལྟ་བུས། ། ཡིག་འཇོག་
སྤེལ་བ་ཤིན་ཏུ་ངོ་ཡང་ཚ། ། འདིར་འབད་པ་ལས་བྱུང་བའི་ལམ་
གསུམ་འབབ། ། བྱང་ཆེན་རྒྱ་མཚོའི་ཀློང་དུ་མྱུར་སོན་ནས། །
ཇི་སྲིད་འཁོར་བ་སྟོང་མིན་དེ་སྲིད་དེ། ། ཡིད་ཅན་ཀུན་གྱི་བཙས་
སུ་གནས་གྱུར་ཅིག། བདག་ཀྱང་དེང་ནས་ཚེ་རབས་ཐམས་ཅད་
དུ། ། ལམ་བཟང་འདི་དང་ནམ་ཡང་མི་འབྲལ་ཞིང་། ། ཚུལ་
བཞིན་བསྒྲུབས་པས་ཉམས་མྱོང་མཐར་ཕྱིན་ཏེ། ། རང་གཞན་
དོན་གཉིས་ལྷུན་གྱིས་གྲུབ་པར་ཤོག ། ཅེས་པ་འདི་ཡང་དལ་འབྱོར་
ཐོབ་ཀྱང་སྙིང་པོ་ཅི་ཡང་མ་ལོན་པའི་ངང་ནས་ཕྱི་མར་ལྡོག་ཏུ་ཉེ་བར་མཐོང་སྟེ་འདི་ལ་
— 233 -



ཚིག་ཙམ་གྱིས་བག་ཆགས་ཤིག་ཐེབས་ནའང་ཅི་མ་རུང་སྙམ་དུ་ངག་དབང་ཕུན་ཚོགས་
པས་༡༩༦༧ལོར་བྲིས་ཤིང་། དེ་ཡང་དང་པོའི་ལས་ཅན་བདག་ལྟ་བུ་ལ་ནི་རེ་ཞིག་སྐྱེས་
བུ་ཆུང་ངུའི་ཆོས་སྐོར་རྣམས་ཤིན་ཏུ་གལ་ཆེ་ཞིང་། དེའི་ནང་ནས་ཀྱང་བཤེས་གཉེན་
བསྟེན་ཚུལ་གལ་ཆེ་བར་མཐོང་ནས་དེ་སྐོར་རྒྱས་ཙམ་དང་དེ་བྱིངས་མདོར་བསྡུས་པའི་
ཚུལ་དུ་རྫོགས་པར་བཀོད་པ་འདིས་ཀྱང་རྒྱལ་བསྟན་རིན་པོ་ཆེ་ཕྱོགས་དུས་ཀུན་དུ་དར་
ཞིང་རྒྱས་ལ་ཡུན་རིང་དུ་གནས་པར་གྱུར་ཅིག་གུ ། ལམ་རིམ་གྱི་དོན་བསྡུས་
ན། སྒོམ་པ་བརྒྱད། ལག་ལེན་གསུམ། ལྡོག་འཇུག་གསུམ་དུ་
འདུ་བར་གསུངས་ཏེ། དེ་ལ་བསྒོམ་པ་བརྒྱད་ནི། ཆུང་ངུའི་་་
སྐབས་ སུ་ དལ་ འབྱོར་དོན་ཆེ་ རྙེད་དཀའ། འཆི་ བ་ མི་ རྟག་ པ།
ངན་ སོང་ གི་ སྡུག་ བསྔལ། དཀར་ ནག་ གི་ ལས་ འབྲས་ བསྒོམ།
འབྲིང་གི་སྐབས་སུ་འཁོར་བའི་ཉེས་དམིགས་དང༌། ཐར་པའི་ཕན་
ཡོན་བསྒོམ། ཆེན་པོའི་སྐབས་སུ་ཀུན་རྫོབ་བྱང་ཆུབ་ཀྱི་སེམས་དང༌།
དོན་དམ་པའི་བྱང་ཆུབ་ཀྱི་སེམས་བསྒོམ་པའོ། ། ལག་ལེན་གསུམ་
ནི། ཆུང་ངུའི་སྐབས་སུ་དཀོག་མཆོག་ལ་སྐྱབས་སུ་སོང་ནས་ལས་
འབྲས་ཀྱི་བླང་དོར་ལ་འབད། འབྲིང་གི་སྐབས་སུ་ཐར་པ་ལ་དོན་
གཉེར་བསྐྱེད་ནས་ཐར་ལམ་ཚང་ལ་མ་ནོར་བ་ལྷག་པའི་བསླབ་པ་
རིན་པོ་ཆེ་རྣམ་པ་གསུམ་ལ་སློབ། ཆེན་པོའི་སྐབས་སུ་བྱང་ཆུབ་ཏུ་
སེམས་བསྐྱེད་ནས་སྦྱིན་སོགས་ཕ་རོལ་ཏུ་ཕྱིན་པ་དྲུག་དང་བསྡུ་བའི་
དངོས་པོ་བཞི་ལ་སློབ་པའོ། ། ལྡོག་འཇུག་གསུམ་ནི། ཆུང་ངུའི་
- 234 -



སྐབས་ སུ་ ཚེ་ འདི་ ལ་ ཞེན་ པ་ ལོག་ ནས་ ཚེ་ ཕྱི་ མའི་ དོན་ ལ་ འཇུག
འབྲིང་གི་སྐབས་སུ་འཁོར་བ་ལ་ཞེན་པ་ལོན་ནས་ཞི་བ་མྱང་འདས་ཀྱི་
དོན་ལ་འཇུག ཆེན་པོ་སྐབས་སུ་རང་དོན་ལ་ཞེན་པ་ལོག་ནས་
གཞན་སེམས་ཅན་ཐམས་ཅད་ཀྱི་དོན་ལ་འཇུག་པའོ། །
སྙེ་མོ་ཤག་རམ་དཀྱིལ་ཁང་པར་པ་ཟླ་བ་ནས། སྤྱི་ལོ་་་་་
༡༩༦༧ལོར་སྦར་དུ་བསྐྲུན་པའི་དགེ་བས། ་ མར་གྱུར་སེམས་ཅན་
ཐམས་ཅད་བདེ་སྐྱིད་རྫོགས་ལྡན་གྱི་དཔལ་ལ་དུས་རྟག་ཏུ་ལོང་སུ་
སྤྱོད་པར་གྱུར་ཅིག་གུ། ཨོཾ་མ་ཎི་པདྨེ་ཧཱུཾ། ༀ་ཝཱ་གི་ཤྭ་རི་མུཾ། ཨོཾ་
བཛྲ་པཱ་ཎི་ཧཱུྃ། ཨོཾ་ཡེ་དྷརྨཱ་ཧེ་ཏུ་པྲ་བྷ་ཝཱ་ཧེ་ཏུནྟེ་ཥཱནྟ་ཐཱ་ག་ཏོ་ཧྱ་ཝ་
དཏ། ཏེ་ཥཱ་ཉྩ་ཡོ་ནི་རོ་དྷ་ཨེ་ཝཾ་བཱ་དཱི་མཧཱ་ཤྲ་མ་ཎ ཡེ་སྭཱཧཱ། ཨོཾ་སུ་
པྲ་ཏིཥྛ་བཛྲ་ཡེ་སྭཱཧཱ། དགེའོ། །
སརྦ་མངྒ་ལཾ། །
— 235 -



༄༅། །ལམ་རིམ་སྡོམ་ཚིག་ཚིག་རྐང་
བཅུ་གཉིས་པ།
༄༅། །ན་མོ་གུ་རུ། མ་ནོར་ལམ་སྟོན་བཤེས་གཉེན་ཚུལ་
བཞིན་བསྟེན། ། དལ་འབྱོར་དོན་ཆེ་རྙེད་དཀའ་འཇིགས་ས་་་་
བསམ། ། ཚ་གྲང་བཀྲེས་སོགས་ངན་འགྲོའི་སྡུག་བསྔལ་དྲན། །
དཀོན་མཆོག་སྐྱབས་འགྲོ་སྡིག་སྤོང་དགེ་བ་བསྒྲུབ། ། སྤྱི་དང་བྱེ་
བྲག་འཁོར་བའི་ཉེས་དམིགས་བསམ། ། ལྷག་པའི་བསླབ་གསུམ་
ཚུལ་བཞིན་ཉམས་སུ་ལེན། ། མར་ཤེས་དྲིན་དྲན་དྲིན་གཟོ་བྱམས་
སྙིང་བསྒོམ། ། ལྷག་བསམ་ སེམས་བསྐྱེད་སྨོན་འཇུག་ཆོ་གས་་་་་
བཟུང༌། ། ཐུན་མོང་ཕྱིན་དྲུག་ཐུན་མིན་དབང་བསྐུར་མནོས། །
མཚན་བཅས་མཚན་མེད་རིམ་གཉིས་རྣལ་འབྱོར་བསྐྱངས། ། དེ་
ལྟར་ཡོངས་རྫོགས་ལམ་གྱི་རིམ་པའི་གནད། ། བདག་གཞན་རྒྱུད་
ལ་མྱུར་དུ་སྐྱེ་བར་ཤོག ། ཅེས་པ་འདི་ཡང་བདེ་སྐྱིད་ནས་བསྐྲུན་པའོ། །
དགེའོ། །
- 236 -



༄༅། །ལམ་སྒྲོན་གྱི་འགྲེལ་པ་ཡིད་ཀྱི་སྟེགས་བུ་
པ་ཞེས་བྱ་བ་བཞུགས་སོ། །
༄༅། །ན་མོ་གུ་རུ་མལྷུ་གྷོ་ཥཱ་ཡ། མཐུ་ཆེན་རྒྱལ་སྲས་གཞན་
གྱིས་མ་ཐུལ་བའི། ། སྙིགས་དུས་འགྲོ་རྣམས་སྒྲོལ་བར་ཐུགས་་་
བསྐྱེད་ཚེ། ། ཁྱོད་ནི་པད་མ་དཀར་པོ་ལྟ་བུ་ཞེས། ། བདེ་་
གཤེགས་ཀུན་གྱིས་བསྔགས་དེར་ཅིས་མི་འདུད། ། དེ་སྲས་ཐུ་བོ་
མི་ཕམ་འཇམ་པའི་དབྱངས། ། ཤིང་རྟ་ཆེན་པོ་ཀླུ་སྒྲུབ་ཐོགས་
མེད་སོགས། ། ཆོས་འདི་གང་ལས་བརྒྱུད་པའི་བླ་མ་རྣམས། །
ཡན་ལག་མཆོག་གི་སྤོ་ལ་གུས་པས་མཆོད། ། ཐུབ་མཆོག་ཀེ་ལ་ཤ་
རི་ལས་འོངས་པའི། ། ཟབ་རྒྱས་ཆུ་བོ་རྣམ་གཉིས་ཕྱོགས་གཅིག་
ཏུ། ། འདྲིལ་བའི་ལྔ་བརྒྱའི་གཙུག་རྒྱན་མར་མེ་མཛད། ། ཇོ་
བོ་ཨ་ཏི་ཤ་དེར་སྙིང་ནས་འདུད། ། རྒྱལ་བའི་བསྟན་ལ་རྒྱལ་བ་
དང་མཚུངས་པར། ། རྒྱལ་བ་ཉིད་དང་རྒྱལ་ཚབ་ཀྱིས་བསྔགས་
བཞིན། ། རྒྱལ་སྲས་ཚུལ་གྱིས་རྒྱལ་བའི་མཛད་པ་ཅན། ། རྒྱལ་
བ་གཉིས་པར་རུས་པའི་གཏིང་ནས་འདུད། ། འཇིགས་རུང་སྲིད་
པའི་མྱ་ངན་ཐང་ཆེན་དུ། །་ འཁྱམས་པའི་ཉམ་ཐག་བདག་ལ་
- 237 -



ཐར་པའི་ལམ། ། ཇི་བཞིན་སྟོན་མཛད་བླ་མ་འདི་རྣམས་ཀྱི། །
སྐུ་དྲིན་དྲན་ཚེ་དད་པའི་སྤུ་ལོང་གཡོས། | མདོ་སྔགས་ཡོངས་
རྫོགས་ལམ་གྱི་ལུས་གཅིག་ཏུ།། དྲིལ་ནས་ངོ་བོ་གོ་རིམ་གྲངས་
ངེས་ སོགས། ། མ་ནོར་གསལ་བར་འདོམས་པའི་ཕུལ་བྱུང་་་་་་
གཞུང་། ། བྱང་ཆུབ་ལམ་གྱི་སྒྲོན་མ་དབྱེ་བར་བྱ། ། དེ་ལ་་་
འདིར་རྒྱལ་བའི་གསུང་རབ་ཐམས་ཅད་ཀྱི་གནད་བསྡུས་པ། ཤིང་
རྟ་ཆེན་པོ་ཀླུ་སྒྲུབ་དང་ཐོགས་མེད་གཉིས་ཀྱི་ལམ་སྲོལ། ། སྐལ་
ལྡན་གྱི་སྐྱེས་བུ་སངས་རྒྱས་ཀྱི་སར་བགྲོད་པར་བྱེད་པའི་སྐྱེ་བོ་མཆོག་
གི་ཆོས་ལུགས། སྐྱེས་བུ་གསུམ་གྱིས་ཉམས་སུ་བླང་བར་བྱ་བའི་རིམ་
པ་མཐའ་དག་མ་ཚང་བ་མེད་པར་བསྡུས་པའི་བྱང་ཆུབ་ལམ་གྱི་སྒྲོན་
མ་ཞེས་ཡོངས་སུ་གྲགས་པ་ནི་གང་བཤད་པར་བྱ་བའི་ཆོས་སོ། །
དེས་ན་འདི་འཆད་པ་ལ་གསུམ། ཐོག་མར་དགེ་བ་ཀླད་ཀྱི་དོན།
བར་དུ་དགེ་བ་གཞུང་གི་དོན། ཐ་མར་དགེ་བ་མཇུག་གི་དོན་ནོ། །
དང་པོ་ལ། མཚན་ གྱི་དོན་དང༌། འགྱུར་གྱི་ ཕྱག་ གཉིས་ལས།
དང་ པོ་ནི། བསྟན་བཅོས་འདིའི་ མཚན་ལ། རྒྱ་ གར་ སྐད་ དུ།
བོ་དྷི་པ་ཐ་པྲ་དཱི་པཾ་ཞེས་བསྙད་ཅིང་། དེ་བོད་སྐད་དུ་བསྒྱུར་ནི་བྱང་
ཆུབ་ལམ་ གྱི་ སྒྲོན་མ་ཞེས་ པ་ སྟེ། བོ་དྷི་བྱང་ཆུབ། པ་ ཐ་ལམ།
པྲ་དཱི་ ཐཾ་སྒྲོན་མའོ། ། གཉིས་པ་ནི། བྱང་ཆུབ་ སེམས་ དཔའི་
- 238 -



འཇམ་དཔལ་གཞོན་ནུར་གྱུར་པ་ལ་ཕྱག་འཚལ་ལོ། ། ཞེས་པ་ནི་
ལོ་ཙཱ་བས་འགྱུར་ཕྱག་མཐར་ཕྱིན་པའི་ཆེད་དུ་བཀོད་པ་ཙམ་མོ། །
© གཉིས་པ་བར་དུ་གེ་གཞུང་གི་དོན་ལ་གསུམ་སྟེ།» མཆོད་
པར་བརྗོད་པ། རྩོམ་པར་དམ་བཅས་པ།- གཞུང་ཉིད་ལ་འཇུག་
པའོ། ། དང་པོ་ནི། དུས་གསུམ་རྒྱལ་བ་ཐམས་ཅད་དག་དང་དེ་
ཡི་ཆོས། །: ་ ་དགེ་འདུན་རྣམས་ལ་གུས་པ་ཆེན་པོས་ཕྱག་བྱས་ཏེ། །
ཞེས་པ་སྟེ། དོན་ནི་དུས་གསུམ་རྒྱལ་བ་ཐམས་ཅད་དག་དང་ཞེས་
པས་“སྤོངས རྟོགས་ རྫོགས་ པའི་ སངས་ རྒྱས་དཀོན་ མཆོག་དང༌།
དེའི་ཆོས་ཞེས་པས་འགོག་ལམ་གྱིས་བསྡུས་པའི་ཆོས་དཀོན་མཆོག་
དང་། དགི་འདུན་རྣམས་ཞེས་པས་རིག་གྲོལ་གྱི་ཡོན་ཏན་བརྒྱུད་
དང་ལྡན་པའི་དགེ་འདུན་མཆོག་རྣམས་ལ་ཕྱག་མཛད་པ་ཡིན་ནོ། །
དེའི་དགོས་པ་ནི། བསོད་ནམས་འཕེལ་ཞིང་བར་ཆད་ཞི་བ་སོགས་
ཀྱི་ཆེད་དུའོF ། དེ་ནི་ལྷག་མ་འདྲེན་པ་སྟེ། །ཕྱག་འཚལ་ཏེ་ཅི་བྱ་
ཞེ་ ན། གཞུང་ རྩོམ་ པ་ ལ་ འཇུག་ ཅེས་མཚམས་ སྦྱོར་ བའོ། །
གཉིས་པ་ནི། སློབ་མ་ བཟང་པོ་བྱང་ཆུབ་འོད་ཀྱི་བསྐུལ་གྱུར་་་་
པས། །་ བྱང༌ ཆུབ་ལམ་གྱི་སྒྲོནནྡྷམ་རབ་ཏུ་ གསལ་བར་བྱ། །
ཞེས་པ་སྟེ། ་ ་ ་རབ་ཏུ་གསལ་བར་བྱ་ཞེས་པ་བཤད་གཞིའོ། ། - དེ་
གང་ན་བྱང་ཆུབ་ལམ་གྱི་སྒྲོན་མ་ཞེས་བྱ་བའི་བསྟན་བཅོས་ཆེན་པོ་
ཁ 239 -



འདིའོ། ། གང་གི་དོན་དུ་ན་སློབ་མ་བཟང་པོ་བྱང་ཆུབ་འོད་ཀྱི་
དོན་དུ་སྟེ། དེས་བསྐུལ་བར་གྱུར་པས་སོ། ། དེ་ལ་སློབ་མ་
བཟང་པོ་ཞེས་གསུང་བར་མཛད་པའི་རྒྱུ་མཚན་ནི། ཐེག་ཆེན་གྱི་
སྣོད་དུ་གྱུར་པས་ཏེ། རང་འགྲེལ་གྱི་དགོངས་པའོ། ། ཅིའི་ཕྱིར་
གཞུང་འདི་ལ་ལམ་གྱི་སྒྲོན་མ་ཞེས་བྱ་ཞེ་ན། བྱང་ཆུབ་ཏུ་བགྲོད་
པའི་ལམ་གྱི་ངོ་བོ་དང་།། གོ་རིམ་དང་། གྲངས་ངེས་སོགས་ལ་མ་
རྟོགས་པ་དང༌། ལོག་པར་རྟོག་པ་དང༌།། ཐེ་ཚོམ་གྱི་མུན་པ་་་
མཐའ་དག་དྲུངས་ནས་ཕྱུང་བས་ཏེ། མཚན་དོན་དང་མཐུན་པ་
ཡིན་ནོ། ། ཚིགས་སུ་བཅད་པ་ཕྱེད་ཕྱི་མ་གཉིས་ཀྱིས་ནི་དགོས་
སོགས་ཆོས་བཞི་བསྟན་པའང་ཡིན་ཏེ། སྤྲོས་པས་ཆོག་གོ །།
གསུམ་པ་གཞུང་དོན་དངོས་བཤད་པ་ལ་གསུམ། སྐྱེས་བུ་
གསུམ་དུ་དབྱེ་བའི་རྒྱུ་མཚན། སྐྱེས་བུ་གསུམ་སོ་སོའི་མཚན་ཉིད།
ཆེན་པོའི་ལམ་བྱེ་བྲག་ཏུ་རྒྱས་པར་བཤད་པའོ། ། དང་པོ་ནི་ཆུང་
ངུ་འབྲིང་དང་མཆོག་གྱུར་པས། ། སྐྱེས་བུ་གསུམ་དུ་ཤེས་པར་
བྱ། ། ཞེས་པ་སྟེ། གང་ཡང་བསམ་པའི་སྟོབས་ཆུང་ངུ་དང་།
འབྲིང་པོ་དང༌། མཆོག་ཏུ་གྱུར་པས་ཏེ། དེའི་རྒྱུ་མཚན་གྱིས་སྐྱེས་
བུ་ཆུང་འབྲིང་ཆེ་གསུམ་དུ་དབྱེ་བར་ཤེས་པར་བྱ། ཞེས་པའོ། །
གཉིས་པ་ལ། བཤད་པར་དམ་བཅའ་བ་དང༌། དངོས་
- 240 -



བཤད་པ་གཉིས་ཀྱི་དང་པོ་ནི། དེ་དག་མཚན་ཉིད་རབ་གསལ་
བའི། ། སོ་སོའི་དབྱེ་བས་བྲི་བར་བྱ། ། ཞེས་པ་སྟེ། གསུམ་
པོ་དེ་དག་གི་མཚན་ཉིད་རབ་ཏུ་གསལ་བའི་རྣམ་གཞག་ནི། སོ་
སོའི་དབྱེ་བས་ཏེ་དབྱེ་མཚམས་བཤད་པ་ཉིད་ཀྱིས་རྟོགས་ནུས་པ་ཞིག་
བྲི་བར་བྱ། ། ཞེས་པའོ། ། གཞུང་སྔ་ཕྱི་འདི་དག་ཕལ་ཆེས་མི་
ཤོད་པར་སྣང་ངོ་། ། ་་
གཉིས་པ་ལ་གསུམ་སྟེ། དང་པོ་སྐྱེས་བུ་ཆུང་ངུའི་མཚན་ཉིད་
ནི། གང་ཞིག་ཐབས་ནི་གང་དག་གིས། ། འཁོར་བའི་བདེ་བ་
ཙམ་དག་ལ། ། རང་ཉིད་དོན་དུ་གཉེར་བྱེད་པ། ། སྐྱེས་བུ་དེ་
ནི་ཐ་མར་ཤེས། ། ཞེས་པ་སྟེ། སྐྱེས་བུ་གང་ཞིག་དགེ་བཅུ་་
སོགས་ཐབས་ཀྱི་ཚུལ་ནི་གང་དང་གང་དག་གིས་འཁོར་བའི་བདེ་བ་
ཙམ་དག་ལ་ཐོབ་བྱར་བཟུང་ནས་རང་ཁོ་ནའི་ཆེད་དུ་དོན་དུ་གཉེར་
བར་བྱེད་པའི་སྐྱེས་བུ་དེ་ནི་ཆུང་ངུའམ་ཐ་མར་ཤེས་པར་བྱ། ཞེས་
ཏེ། མདོར་ན་ཚེ་འདི་ལ་མ་ཆགས་པར་ཕྱི་མར་མངོན་མཐོའི་བདེ་
བ་ཙམ་དོན་དུ་གཉེར་བ་ནི་སྐྱེས་བུ་ཆུང་ངུའི་མཚན་ཉིད་ཡིན་ཞེས་
པའོ། །
གཉིས་པ་འབྲིང་གི་མཚན་ཉིད་ནི།- ， སྲིད་པའི་བདེ་ལས་རྒྱབ་
ཕྱོགས་ཤིང༌། ། སྡིག་པའི་ལས་ལས་ལྡོག་བདག་ཉིད། ། གང་ ་
་་ - 241 -



ཞིག་རང་ཞི་ཙམ་དོན་གཉེར། ། སྐྱེས་བུ་དེ་ནི་འབྲིང་ཞེས་བྱ། །
ཞེས་པ་སྟེ། གང་ཞིག་བསམ་པའི་ཁྱད་པར་སྲིད་པའི་བདེ་བ་གང་
ལའང་མ་ཆགས་པར་དེ་ལས་རྒྱབ་ཀྱིས་ཕྱོགས་ཤིང་། ལག་ལེན་གྱི་
ཁྱད་པོར་སྡིག་པའི་ལས་གང་ཡང་མི་བྱ་བར་དེ་ལས་ལྡོག་པའི་བདག་
ཉིད་དུ་གནས་ལ།་ འདུན་པའི་ཁྱད་པར་རང་གཅིག་པུ་ཞི་བ་མྱང་
འདས་ཙམ་དོན་དུ་གཉེར་བའི་སྐྱེས་བུ་དེ་ནི་འབྲིང་གི་མཚན་ཉིད་
ཡིན་ཞེས་བྱའོ། །་ཆུང་འབྲིང་དང་ཐུན་མོང་བའི་ལམ་རྣམས་ནི་
ཆེན་པོའི་རྒྱུར་མེད་མི་རུང་བས། སྔོན་དུ་དེ་དག་ལ་བློ་སྦྱངས་ཏེ་
མྱོང་བ་ཐོན་པ་ཞིག་བྱ་དགོས་སོ། །
གསུམ་པ་ཆེན་པོའི་མཚན་ཉིད་ནི། རང་རྒྱུད་གཏོགས་པའི་
སྡུག་ བསྔལ་ གྱིས། ། ་ གང་ ཞིག་ གཞན་ གྱི་ སྡུག་ བསྔལ་ ཀུན། །
ཡང་དག་ཟད་པར་ཀུན་ནས་འདོད། ། སྐྱེས་བུ་དེ་ནི་མཆོག་ཡིན་
ནོ། ། ཞེས་པ་སྟེ། སྐྱེས་བུ་གང་ཞིག་རང་རྒྱུད་གཏོགས་པའི་སྡུག་
བསྔལ་གྱིས་མི་བཟོད་པས་རྐྱེན་བྱས་ནས་གཞན་གྱི་སྡུག་བསྔལ་གང་
ཡིན་ཀུན་ཡང་དག་པ་སྟེ་གཏན་ཟད་པར་འདོད་པའི་སྐྱེས་བུ་དེ་ནི་
མཆོག་ གམ་ ཆེན་ པོའི་ མཚན་ ཉིད་ ཡིན་ ནོ། ། ཞེས་ པའོ། །
མདོར་ན་རང་ཉམས་ལ་དཔགས་ནས་གཞན་སྡུག་བསྔལ་གྱིས་མནར་
བ་ལ་ཤས་མི་བཟོད་པའི་སྙིང་རྗེས་ཀུན་ནས་བསླངས་ཏེ་རྫོགས་བྱང་
242 –



དོན་དུ་གཉེར་བ་ནི། ཆེན་པོའི་མཚན་ཉིད་དོ། ། གནས་
གསུམ་ པ་ ཆེན་ པོའི་ ལམ་ བྱེ་ བྲག་ ཏུ་་བཤད་ པ་ ལ་ གཉིས།
བཤད་པར་དམ་བཅའ་བ་དང་། , དངོས་བཤད་པའོ། ། དང་པོ་
ནི། སེམས་ཅན་དམ་པ་བྱང་ཆུབ་མཆོག༎ འདོད་པར་གྱུར་པ་དེ་
དག་ལ། ། བླ་མ་རྣམས་ཀྱིས་བསྟན་པ་ཡི།་་། ། ཡང་དག་ཐབས་
ནི་བཤད་པར་བྱ། ། ཞེས་པ་སྟེ། དེ་ལྟ་བུའི་སེམས་ཅན་དམ་པ་
བྱང་ཆུབ་མཆོག་ཏུ་འཚང་རྒྱ་བར་འདོད་པར་གྱུར་པ་དེ་དག་ལ་བླ་མ་
རྣམས་ ཀྱིས་ གང་་བསྟན་ པའི་ ཡང་ དག་ ཐབས་ ནི་ བཤད་ པར་ བྱ།
ཞེས་ཏེ།། རྫོགས་བྱང་ཐོབ་པར་འདོད་པ་དག་ལ་ཐོབ་བྱེད་ཀྱི་ཐབས་
ཕྱིན་ཅི་མ་ལོག་པ་བཤད་པར་བྱ། ཞེས་པའོ། །་ ་ ་ བླ་མ་རྣམས་
ཀྱིས་བསྟན་པ་ཞེས་པས་ནི་ག་ཅིག་ཏུ་ཆོས་ཁུངས་བཙུན་པར་བསྟན་པ་
དང༌། གཉིས་སུ་ཡོན་ཏན་ཐམས་ཅད་བླ་མ་ལ་རག་ལས་པར་་་་
བསྟན་པའང་ཡིན་ནོ། ། གཉིས་པ་ལ་གསུམ། ་ བསམ་པ་བྱང་
ཆུབ་ཏུ་སེམས་བསྐྱེད་པ། སྤྱོད་པ་ཚོགས་གཉིས་ལ་བསླབ་པ། དེ་
དག་གི་ཞར་ལ་བྱུང་བའོ། ། དང་པོ་ལ་གཉིས། སྨོན་པ་སེམས་
བསྐྱེད་ཡན་ལག་དང་བཅས་པ་དང་། འཇུག་པ་སེམས་བསྐྱེད་
འཕྲོས་དང་བཅས་པའོ། ། དང་པོ་ལ་སྦྱོར་དངོས་མཇུག་གསུམ་གྱི་
དང་པོ་ནི། རྫོགས་སངས་བྲིས་སྐུ་ལ་སོགས་དང་། ། མཆོད་
- 243 -



རྟེན་དམ་ཆོས་མངོན་ཕྱོགས་ནས། ། མེ་ཏོག་བདུག་སྤོས་དངོས་པོ་
དག ། ཅི་འབྱོར་པ་ཡིས་མཆོད་པར་བྱ། ། ཀུན་བཟང་སྤྱོད་
ལས་ གསུངས་ པ་ ཡི། ། མཆོད་ པ་ རྣམ་ པ་ བདུན་ དག་ ཀྱང་། །
ཞེས་པ་སྟེ། སྦྱོར་བའི་སྐབས་སུ་ཇི་ལྟར་བྱ་བ་ནི། སྟེགས་མཐོན་
པོའི་ སྟེང་དུ་རྫོགས་ སངས་རྒྱས་ཀྱི་བྲིས་འབུར་ གྱི་ སྐུ་ སོགས་ དང༌།
དེ་བཞིན་དུ་མཆོད་རྟེན་དང་དམ་པའི་ཆོས་ཀྱི་གླེགས་ བམ་སོགས་
མངོན་དུ་ཕྱོགས་པར་བྱས་ནས་ཏེ་མངོན་སུམ་དུ་བཞུགས་སུ་བཅུག་ལ།
དེ་དག་གི་མདུན་དུ་མེ་ཏོག་དང་བདུག་སྤོས་སོགས་ཀྱི་མཆོད་པའི་
དངོས་པོ་གཙང་ཞིང་ཡིད་དུ་འོང་བ་དག་ཅི་འབྱོར་པ་སྟེ་ཅི་བདོག་པ་
ཡིས་མཆོད་པར་བྱ་ལ། ཀུན་བཟང་སྤྱོད་པ་ལས་གསུངས་པའི་་
མཆོད་ པ་ རྣམ་ པ་ བདུན་ པོ་ དག་ གིས་ ཀྱང་ མཆོད་ པར་ བྱའོ། །
བདུན་ ནི། ཕྱག་ འཚལ་ བ་ དང༌ མཆོད་ ཅིང་ བཤགས་ པ་ དང༌།
རྗེས་ སུ་ཡི་རང་བསྐུལ་ཞིང་གསོལ་བ་ཡི། ། དགེ་བ་ ཅུང་ཟད་་་
བདག་གིས་ཅི་བསགས་པ། ། ཐམས་ཅད་རྫོགས་པའི་བྱང་ཆུབ་
ཕྱིར་བསྔོའོ། ། ཞེས་པ་ལྟར་གྱི་ཡན་ལག་བདུན་པའོ། །
གཉིས་པ་ལ། སྐྱབས་སུ་འགྲོ་བ་དང་། སེམས་བསྐྱེད་་་་
པའོ། ། དང་པོ་ནི། བྱང་ཆུབ་སྙིང་པོའི་མཐར་ཐུག་པར། །
མི་ལྡོག་པ་ཡི་སེམས་དག་གིས། ། དཀོན་མཆོག་གསུམ་ལ་རབ་
- 244 -



དད་ཅིང་། ། པུས་མོའི་ལྷ་ང་སར་བཙུགས་ནས། ། ཐལ་མོ་
སྦྱར་བར་བྱས་ནས་ནི། ། དང་པོ་སྐྱབས་འགྲོ་ལན་གསུམ་བྱ། །
ཞེས་ པ་ སྟེ། སྐྱབས་ ཡུལ་ རྣམས་ ལེགས་ པར་ གསལ་ བཏབ་ ལ།
དུས་དེང་ནས་བཟུང་སྟེ་ཇི་སྲིད་བྱང་ཆུབ་སྙིང་པོའི་མཐར་ཐུག་གི་
བར་དུ་སྐྱབས་སུ་བཟུང་བ་ལས་ཕྱིར་མི་ལྡོག་སྙམ་པའི་སེམས་དག་
གིས་ ཡུལ་ དཀོན་ མཆོག་ གསུམ་ གྱི་ཡོན་ ཏན་ལ་ རབ་ ཏུ་དད་ ཅིང་།
ལུས་ ཀྱི་ སྤྱོད་ ལམ་ ཡང་ པུས་ མོ་ གཡས་ པའི་ ལྷ་ ང་ ས་ ལ་ བཙུགས།
ལག་གཉིས་ཐལ་མོ་སྦྱར་བ་དང་བཅས་ཆོ་གའི་ཚིག་རིས་ཇི་ལྟ་བར་
དང་པོར་སྐྱབས་སུ་འགྲོ་བ་ལན་གསུམ་བྱའོ། །་ གཉིས་པ་ནི། དེ་
ནས་སེམས་ཅན་ཐམས་ཅད་ལ། །་བྱམས་པའི་སེམས་ནི་སྔོན་འགྲོ་
བས། ། ངན་སོང་གསུམ་དང་སྐྱེ་སོགས་དང༌། ། འཆི་འཕོ་་
སོགས་ཀྱིས་སྡུག་བསྔལ་བའི། ། - འགྲོ་བ་མ་ལུས་ལ་བལྟས་ཏེ། །
སྡུག་བསྔལ་གྱིས་ནི་སྡུག་བསྔལ་བ། །་སྡུག་བསྔལ་སྡུག་བསྔལ་རྒྱུ་
མཚན་ལས། ། འགྲོ་བ་ཐར་བར་འདོད་པ་ཡིས། ། ལྡོག་པ་
མེད་པར་དམ་བཅའ་བའི། ། བྱང་ཆུབ་ སེམས་ནི་བསྐྱེད་པར་་་་
བྱ། ། ཞེས་པ་སྟེ། སྐྱབས་སུ་སོང་བ་དེ་ནས་མར་ཤེས་པ་དང་
དྲིན་དྲན་པ་དང་དྲིན་བཟོ་བ་གསུམ་གྱི་སྒོ་ནས་ཀུན་ཀྱང་ཡིད་དུ་འོང་
བའི་རྣམ་པ་ཅན་གྱི་བྱམས་པའི་སེམས་ནི་སྔོན་དུ་འགྲོ་བས་ཏེ་སྔོན་དུ་
– 245 -



བཏང་ནས། སྙིང་རྗེ་བསྒོམས་ལ། དེའི་ཚུལ་ཡང་དམིགས་བྱ་ཚ་
གྲང་ སོགས་ཀྱིས་སྡུག་བསྔལ་བའི་ངན་སོང་གསུམ་དང༌། སྐྱེ་རྒ་་
སོགས་ཀྱིས་སྡུག་བསྔལ་བའི་མི་རྣམས་དང་། འཆི་འཕོ་སོགས་ཀྱིས་
སྡུག་བསྔལ་བའི་ལྷ་རྣམས་ཏེ་མདོར་ན་ཁམས་གསུམ་གྱི་འགྲོ་བ་མ་
ལུས་པ་ལ་བལྟས་ནས་ཏེ་ལེགས་པར་དམིགས་ནས། རྣམ་པ་འདི་
སྙམ་དུ་བསམས་ཏེ། མ་རྒན་དེ་རྣམས་ལ་ལ་ནི་ཚོར་བའི་སྡུག་་་་
བསྔལ་གྱིས་སྡུག་བསྔལ་བ་དང༌། ལ་ལ་ནི་འགྱུར་བའི་སྡུག་བསྔལ་
གྱིས་སྡུག་བསྔལ་བ་དང་། ལ་ལ་ནི་འདུ་བྱེད་སྡུག་བསྔལ་གྱིས་སྡུག་
བསྔལ་བར་འདུག་པས་སྡུག་བསྔལ་དེ་དག་གི་རྒྱུ་མཚན་ཏེ་བག་ཆགས་
དང་བཅས་པ་ལས་འགྲོ་བ་དེ་རྣམས་ ཐར་བར་འདོད་པ་ཡིས་རྒྱུད་
བསྐུལ་ནས། བྱང་ཆུབ་ཏུ་ཆས་པ་ལས་ཕྱིར་ལྡོག་པ་མེད་པར་དམ་
བཅས་བའི་སྨོན་པ་བྱང་ཆུབ་མཆོག་ཏུ་སེམས་ནི་བསྐྱེད་པར་བྱའོ། །
ཞེས་སོ། ། གསུམ་པ་མཇུག་གི་རིམ་པ་ལ་གསུམ་སྟེ། རྒྱུན་མི་
ཉམས་པར་སྐྱོང་ཚུལ། གོང་ནས་གོང་དུ་སྤེལ་བ། ། ནམ་ཡང་མི་
བརྗེད་པའི་ཐབས་སོ། ། དང་པོ་ནི། རྒྱུན་གནས་པའི་ཕྱིར་དུ་
སེམས་ཡང་ཡང་བསྐྱེད་དགོས་ལ། དེ་ཡང་ཕན་ཡོན་མཐོང་ན་ཁྱད་
ཆེ་བས་དེ་ལ་ གཉིས་ཏེ། སྡོང་བུ་བཀོད་པ་ནས་ བཤད་པ་དང་།
དཔའ་བྱིན་གྱིས་མདོ་ནས་བཤད་པའོ། ། དང་པོ་ནི། དེ་ལྟར་
- 246 -



སྨོན་པའི་སེམས་དག་ནི། ། བསྐྱེད་པའི་ཡོན་ཏན་གང་ཡིན་པ། །
དེ་ནི་སྡོང་བུ་བཀོད་པ་ཡི། ། མདོ་ལས་བྱམས་པས་རབ་ཏུ་་་་
བཤད། ། དེ་ ཡིས་ མདོ་ ཀློག་ པའམ་ བླ་ མ་ ལས་ མཉན་ ཏེ། །
རྫོགས་པའི་བྱང་ཆུབ་སེམས་ཀྱི་ཡོན་ཏན་མཐའ་མེད་པ། ། རྣམ་
པར་ཤེས་པར་བྱས་ལ་དེ་གནས་རྒྱུ་མཚན་དུ། ། དེ་ལྟར་ཡང་དང་
ཡང་དུ་སེམས་ནི་བསྐྱེད་པར་བྱ། ། ཞེས་པ་སྟེ། དེ་ལྟར་བྱམས་
པ་དང་སྙིང་རྗེའི་རྩ་བ་ཅན་གྱི་སྨོན་སེམས་ཚུལ་བཞིན་བསྐྱེད་པའི་
ཡོན་ཏན་གང་ཡིན་པ་དེ་ནི་སྡོང་བུ་བཀོད་པ་ཞེས་བྱ་བའི་མདོ་ལས་
འཕགས་པ་བྱམས་པས་གཞོན་ནུ་ནོར་བཟང་ལ་རབ་ ཏུ་བཤད་དེ།
ཇི་སྐད་དུ། རིགས་ཀྱི་བུ་བྱང་ཆུབ་ཀྱི་སེམས་དེ་ནི་སངས་རྒྱས་ཀྱི་
ཆོས་ཐམས་ཅད་ཀྱི་ས་བོན་ལྟ་བུའོ། ། ཞེས་བྱ་བ་ལ་སོགས་པ་དཔེ་
ཉིས་བརྒྱ་ལྷག་ཅིག་གི་སྒོ་ནས་རྒྱས་པར་གསུངས་པས་སོ། ། དེས་
ན་དེའི་མདོ་རང་གིས་ཀློག་པའམ། ཡང་ན་བླ་མ་ལས་མཉན་ཏེ་
རྫོགས་པའི་བྱང་ཆུབ་སེམས་ཀྱི་ཡོན་ཏན་མཐའ་མེད་པ་རྣམས་རྣམ་
པར་ཤེས་པར་བྱས་ལ། སེམས་དེ་ཡི་རྒྱུན་མི་ཉམས་ཤིང་གནས་པའི་
རྒྱུ་མཚན་དུ་དེ་ལྟར་ཡང་དང་ཡང་དུ་སྟེ་ཉིན་ལན་གསུམ་མཚན་ལན་
གསུམ་དུ་སེམས་ནི་བསྐྱེད་པར་བྱའོ། ། གཉིས་པ་ནི། དཔའ་
བྱིན་གྱིས་ཞུས་མདོ་དག་ལས། །:: དེ་ཡི་བསོད་ནམས་རབ་བསྟན་
- 247 -



པ། ། གང་ཚེ་ཚིགས་བཅད་གསུམ་ཙམ་དུ། ། མདོར་བསྡུས་
པས་ནི་འདིར་བྲི་བྱ། ། བྱང་ཆུབ་སེམས་ཀྱི་བསོད་ནམས་གང་། །
དེ་ལ་གལ་ཏེ་གཟུགས་མཆིས་ན། ། ནམ་མཁའི་ཁམས་ནི་ཀུན་
བཀང་སྟེ། ། དེ་ནི་དེ་བས་ལྷག་པར་འགྱུར། ། གང་གཱའི་བྱེ་
མའི་གྲངས་སྙད་ཀྱི། ། སངས་རྒྱས་ཞིང་རྣམས་མི་གང་གིས། །
རིན་ཆེན་དག་གིས་ཀུན་བཀང་སྟེ། ། འཇིག་རྟེན་མགོན་ལ་ཕུལ་
བ་བས། ། གང་གིས་ཐལ་མོ་སྦྱར་བགྱིས་ཏེ། ། བྱང་ཆུབ་ཏུ་ནི་
སེམས་བཏུད་ན། ། མཆོད་པ་འདི་ནི་ཁྱད་པར་འཕགས། ། དེ་
ལ་ མཐའ་ནི་མ་མཆིས་སོ། ། ཞེས་ པ་ སྟེ། དེར་མ་ཟད་ཁྱིམ་་་
བདག་དཔའ་བྱིན་གྱིས་ཞུས་པའི་མདོ་དག་ལས་ཀྱང་། སེམས་་་་
བསྐྱེད་པ་དེའི་བསོད་ནམས་རྒྱས་པར་རབ་ཏུ་བསྟན་པ་ལས། གང་
ཚེ་ཚིགས་བཅད་གསུམ་ཙམ་ཞིག་མདོར་བསྡུས་པས་ཏེ་མདོར་བསྡུས་
པའི་ཚུལ་གྱིས་བྲི་བར་བྱ་སྟེ། དེ་ཉིད་ལས། བྱང་ཆུབ་ཏུ་སེམས་
བསྐྱེད་པའི་བསོད་ནམས་གང་ཡིན་པ་དེ་ནི་གལ་ཏེ་གཟུགས་ཅན་དུ་
གྱུར་ན་ནམ་མཁའི་ཁམས་ཀྱི་ཁྱོན་ནི་ཀུན་ཡོངས་སུ་བཀང་བར་མ་
ཟད། ད་དུང་ཕན་ཡོན་དེ་ནི་ནམ་མཁའ་དེ་བས་ཀྱང་ཆེས་ལྷག་
པར་འགྱུར་རོ། ། གཞན་ཡང་གང་གཱའི་ཀླུང་གི་བྱེ་མའི་གྲངས་དེ་
སྙེད་ཀྱི་སངས་རྒྱས་ཀྱི་ཞིང་རྣམས་མི་གང་ཞིག་གིས་གསེར་སོགས་རིན་
- 248 ཡ



ཆེན་དག་གིས་ཀུན་ནས་བཀང་སྟེ། , འཇིག་རྟེན་གྱི་མགོན་པོ་སངས་
རྒྱས་རྣམས་ལ་ཕུལ་བ་བས་ཀྱང་། མི་གཞན་གང་ཞིག་གིས་ཐལ་མོ་
སྦྱར་བ་བགྱིས་ཏེ་བྱང་ཆུབ་མཆོག་ཏུ་སེམས་བཏུད་པ་སྟེ་སེམས་བསྐྱེད་
ན། མཆོད་པའམ་བསོད་ནམས་འདི་ནི་ཁྱད་པར་དུ་འཕགས་ཏེ།
ཅིའི་ ཕྱིར་ ན་ བསོད་ ནམས་ དེ་ ལ་ མཐའ་ནི་ མ་ མཆིས་ པས་ སོ། །
གཉིས་པ་ནི། བྱང་ཆུབ་སྨོན་པའི་སེམས་དག་བསྐྱེད་ནས་ནི། །
འབད་པ་མང་བོས་ཀུན་ཏུ་སྤེལ་བྱ་ཞིང་། །” ཞེས་པ་སྟེ། དེ་ལྟར་
སྨོན་པ་བྱང་ཆུབ་ཏུ་སེམས་བསྐྱེད་ནས་ནི་འགལ་རྐྱེན་སྡིག་སྒྲིབ་སྦྱོང་
བ་དང་། མཐུན་རྐྱེན་ཚོགས་བསགས་པ་དང་། ཉེར་ལེན་་་་་་་
དམིགས་རྣམ་སྐྱོང་བ་ལ་སོགས་ཏེ་འབད་པ་མང་པོས་ཀུན་ཏུ་སྤེལ་
བར་བྱ་དགོས་ཏེ། གང་གི་ཕྱིར་ན། ས་ལམ་གྱི་རྟོགས་པ་གོང་དུ་
འཕེལ་བ་སེམས་བསྐྱེད་ཀྱི་བགྲོད་པ་ལ་ལྟོས་པའི་ཕྱིར་རོ། ། ཞིང་
ནི་མཚམས་སྦྱོར་བའི་ཚིག་ཕྲད་དོ། ། གསུམ་པ་ནི། འདི་ནི་སྐྱེ་
བ་གཞན་དུའང་དྲན་དོན་དུ། ། ཇི་སྐད་བཤད་པའི་བསློབ་པའང་
ཡོངས་སུ་བསྲུང་། ། ཞེས་པ་སྟེ། སྨོན་སེམས་འདི་ནི་སྐྱེ་་་་
གཞན་དུའང་མི་བརྗེད་ཅིང་། དྲན་པའི་དོན་དུ་འོད་སྲུངས་ཀྱིས་
ཞུས་པའི་མདོ་ལས་ཇི་སྐད་བཤད་པའི་ནག་ཆོས་བཞི་སྤོང་ཞིང་དཀར་
ཆོས་བཞི་བསྟེན་པའི་བསླབ་པའང་ཡོངས་སུ་བསྲུང་བར་བགྱིའོ། །
- 249 -



ཞེས་སོ། ། དེ་ལ་ནག་ཆོས་བཞི་ནི། མཁན་སློབ་སོགས་རྫུན་གྱིས་
དབུ་བསྐོར་བ། གཞན་དགེ་བ་བྱེད་པ་ལ་འགྱོད་པ་བསྐྱེད་དུ་བཅུག་
པ། བྱང་སེམས་གཞན་ལ་ཞེ་སྡང་གིས་མི་སྙན་པར་སྨྲ་བ། ལྷག་
བསམ་ མིན་ པའི་ གཡོ་ སྒྱུར་ བྱེད་ པའོ། ། དཀར་ ཆོས་ བཞི་ནི།
ཤེས་བཞིན་གྱི་རྫུན་སྤོང་བ། ་ གཞན་ཐེག་ཆེན་ལ་སྦྱོར་བ། ཀུན་ལ་
སྟོན་པའི་འདུ་ཤེས་བསྐྱེད་པ། ་ གཡོ་མེད་པར་དྲང་པོར་གནས་་་
པའོ། ། གོ་རིམ་འདི་ནི་སྤང་བྱ་ནག་ཆོས་བཞིའི་གོ་རིམ་དང་་་་
བསྟུན་ནས་ཡིན་གྱི། ། མདོའི་གོ་རིམ་མིན་ནོ། ། འོ་ན་ནག་ཆོས་
གཉིས་པ་དང་དཀར་ཆོས་གཉིས་པ་སྤང་གཉེན་དུ་ཇི་ལྟར་འབྲེལ་སྙམ་
ན། གང་ཞིག་བདེ་བའི་མཐར་ཐུག་ཐེག་ཆེན་ལ་སྦྱོར་འདོད་ཡོད་ན།
དེ་ཉིད་འགྱོད་པའི་སྡུག་བསྔལ་ཙམ་ལ་བསམ་བཞིན་སྦྱོར་བ་མི་སྲིད་
པས་ཏེ། ལམ་རིམ་ཆེན་པོའི་དགོངས་པའོ། ། གཉིས་པ་འཇུག་
པ་སེམས་བསྐྱེད་འཕྲོས་དང་བཅས་པ་ལ་གསུམ། འཇུག་སྡོམ་བླང་
དགོས་པའི་རྒྱུ་མཚན། གང་གིས་ལེན་པའི་རྟེན། ཇི་ལྟར་ལེན་
པའི་ཆོ་གའོ། ། དང་པོ་ནི། འཇུག་སེམས་བདག་ཉིད་སྡོམ་པ་མ་
གཏོགས་པར། ། ཡང་དག་སྨོན་པ་འཕེལ་བར་འགྱུར་མ་ཡིན། །
རྫོགས་པའི་བྱང་ཆུབ་སྡོམ་པ་སྤེལ་འདོད་པས། ། དེ་ཕྱིར་འབད་
པས་འདི་ནི་ངེས་པར་བླང་། ། ཞེས་པ་སྟེ། འཇུག་པའི་སེམས་
- 250 ---



ཀྱི་བདག་ཉིད་དུ་གྱུར་པའི་སྡོམ་པ་བཟུང་བས་མ་གཏོགས་པ་ཐབས་
གཞན་གྱིས་ཡང་དག་སྨོན་པའི་སེམས་བསྐྱེད་པ་མཐའ་མེད་དུ་འཕེལ་
བར་འགྱུར་བ་མ་ཡིན་པས། རྫོགས་པའི་བྱང་ཆུབ་ཀྱི་སྡོམ་པའི་མིང་
ཅན་སྨོན་སེམས་མཐའ་མེད་དུ་སྤེལ་བར་འདོད་པས། རྒྱུ་མཚན་སྔ་
མ་དེའི་ཕྱིར་འབད་པ་ཆེན་པོས་འཇུག་སྡོམ་འདི་ནི་ངེས་པར་དུ་བློང་
དགོས་ཏེ། སྙིང་པོ་ངེས་པར་བསྡུ་བ་ལས། ལྷག་པའི་བསམ་པ་
དང་ ལྡན་ པས། ། འཇུག་ པའི་ སེམས་ནི་བསྐྱེད་བྱས་ པས། །
སྔར་གྱི་སྨོན་པའི་སེམས་དེ་ཉིད། ། རྒྱ་ཆེར་རབ་ཏུ་འཕེལ་བར་
འགྱུར། ། ཞེས་དང་། - སྤྱོད་འཇུག་ལས། གང་ནས་བཟུང་སྟེ་
སེམས་ཅན་ཁམས། ། མཐའ་ཡས་རབ་ཏུ་སྒྲོལ་བའི་ཕྱིར། ། མི་
ལྡོག་པ་ཡི་སེམས་ཀྱིས་སུ། ། སེམས་དེ་ཡང་དག་བླང་གྱུར་པ། །
དེ་ནས་བཟུང་སྟེ་གཉིད་ལོག་གམ། ། བག་མེད་གྱུར་ཀྱང་བསོད་
ནམས་ཤུགས། ། རྒྱུན་མི་ཆད་པར་དུ་མ་ཞིག། ནམ་མཁའ་་་
མཉམ་པར་རབ་ཏུ་འབྱུང་། ། ཞེས་གསུངས་པས་སོ། ། སྨོན་
འཇུག་ཁྱད་པར་དང་ཐོབ་པའི་ས་མཚམས་སོགས་ནི་གཞན་དུ་ཤེས་
པར་བྱའོ། ། གཉིས་པ་ནི། སོ་ སོ་ཐར་ པ་ རིས་བདུན་གྱི། །
རྟག་ཏུ་སྡོམ་གཞན་ལྡན་པ་ལ། ། བྱང་ཆུབ་སེམས་དཔའི་སྡོམ་པ་
ཡི། ། སྐལ་བ་ཡོད་ཀྱི་གཞན་དུ་མིན། ། ཞེས་པ་སྟེ། དགེ་
- 251 -



བསྙེན་ ཕ་ མ་ གཉིས། དགེ་ ཚུལ་ ཕ་ མ་ གཉིས། དགེ་ སློབ་ མ།
དགེ་སློང་ཕ་མ་གཉིས་ཏེ། སོ་སོ་ཐར་པ་རིས་བདུན་གྱི་སྡོམ་པ་་་
དངོས་སམ་ཆ་མཐུན་ཙམ་རྟག་ཏུ་ལྡན་པ་ལ་བྱང་སེམས་ཀྱི་སྡོམ་པ་
འབོག་པའི་སྐལ་བ་ཡོད་ཀྱི། གཞན་དུ་ཡོད་པ་མིན་ཞེས་ཏེ་ཐོབ་
ཐང་ཡོད་པ་མིན། ཞེས་པའོ། ། སྡོམ་ག་ཞན་ཞེས་པ་ནི་བྱང་སྡོམ་
ལས་གཞན་པའི་སོ་ཐར་གྱི་སྡོམ་པ་ལ་ཟེར་བ་ཡིན་ནོ། ། འོ་ན་དེའི་
རྟེན་ལ་ སོ་ ཐར་ གྱི་ སྡོམ་ པ་ དགོས་ སམ་ མི་ དགོས་ ཇི་ལྟར་སྙམ་ན།
དངོས་གནས་པ་མི་དགོས་ཀྱང་། ལུས་ངག་གི་མི་དགེ་བ་བསྡམས་
པའི་ སྤོང་ སེམས་ ཐུན་ མོང་བ་ཙམ་ཞིག་ནི་ངེས་པར་དགོས་ སོ། །
དེ་ལྟར་བྱང་སྡོམ་གྱི་རྟེན་དུ་སོ་ཐར་རིས་བདུན་གང་རུང་དགོས་པར་
དེ་བཞིན་གཤེགས་པས་གསུངས་པ་ལ་མཆོག་དམན་གྱི་ཁྱད་པར་ཇི་ལྟ་
བུ་སྙམ་ན། ཚངས་སྤྱོད་དཔལ་གྱི་སྡོམ་པ་ནི་དེ་ཀུན་གྱི་ནང་ནས་
མཆོག་ཡིན་པར་གསུངས་ལ། ཚངས་སྤྱོད་དེ་ནི་དགེ་སློང་ཕ་མའི་
སྡོམ་པ་དག་ཏུ་དེ་བཞིན་གཤེགས་པ་ཉིད་བཞེད་དོ། ། གསུམ་པ་
ཇི་ལྟར་ལེན་ པའི་ ཆོ་ ག་ ལ་ གཉིས། བླ་ མ་ ཡོད་ པའི་ ཆོ་ག་དང་།
མེད་པའི་ཆོ་གའོ། ། དང་པོ་ནི། བྱང་ཆུབ་སེམས་དཔའི་ས་དག་
གི། ཚུལ་ཁྲིམས་ལེའུ་གསུངས་ཆོ་ག་ཡིས། ། ཡང་དག་མཚན་
ཉིད་ལྡན་པ་ཡི། ། བླ་མ་བཟང་ལས་སྡོམ་པ་བླང་། ། སྡོམ་པའི་
- 252 -



ཆོ་ག་ལ་མཁས་དང་། ། བདག་ཉིད་གང་ཞིག་སྡོམ་ལ་གནས། །
སྡོམ་པ་འབོགས་བཟོད་སྙིང་རྗེར་ལྡན། ། བླ་མ་བཟང་པོར་ཤེས་
པར་བྱ། ། ཞེས་པ་སྟེ། འོག་གི་བླང་ཞེས་པ་བཤད་གཞིའོ། །
གང་གིས་ན། བྱང་སའི་ཚུལ་ཁྲིམས་ཀྱི་ལེའུ་ནས་གསུངས་པའི་ཆོ་ག་
ཡིས་སོ། ། གང་ལས་ན། ། ཡང་དག་པའི་མཚན་ཉིད་དང་ལྡན་ .
པའི་ བླ་ མ་ བཟང་ པོ་ ལས་ སོ། །་ མཚན་ ཉིད་ ཇི་ ལྟ་ བུ་ ཞེ་ ན།
འདིའི་སྐབས་ཀྱི་སྡོམ་པའི་ཆོ་ག་ལ་མཁས་པ་དང་། བདག་ཉིད་ལ་
སྡོམ་པ་མེད་ན་མི་རུང་བས་གཞན་ལ་འབོགས་རྒྱུ་གང་ཞིག་གི་སྡོམ་པ་
དེ་ལ་གནས་པ་དང༌། སྡོམ་པ་འབོགས་པ་ལ་སྐྱོ་ངལ་བཟོད་པ་དང་།
བསྒྲུབ་བྱ་ལ་སྙིང་བརྩེ་བ་དང་ལྡན་པ་སྟེ། དེ་ལྟ་བུ་ནི་སྐབས་འདིའི་
བླ་མ་བཟང་པོ་མཚན་ལྡན་ཡིན་པར་ཤེས་པར་བྱའོ། ། བྱང་ས་
ནས་གསུངས་པའི་ཆོ་ག་རྒྱས་པ་ནི་བྱང་ཆུབ་གཞུང་ལམ་དུ་གསལ་
ལོ། ། གཉིས་པ་བླ་མ་མེད་པའི་ཆོ་ག་ནི་བསླབ་བཏུས་ལ་བརྟེན་པ་
སྟེ། – དེས་ན་འདི་ལ་གཉིས། གང་ནས་བཤད་པའི་ཁུངས་དང༌།
དེ་ནས་བཤད་པའི་ཆོ་གའོ། ། དང་པོ་ནི། དེ་ལ་འབད་པས་
འདི་འདྲ་བའི། ། བླ་མ་བཟང་པོ་མ་རྙེད་ན། ། དེ་ལས་གཞན་
སྡོམ་ནོད་པ་ཡི། ། ཡང་དག་ཆོ་ག་བཤད་པར་བྱ། ། དེ་ལ་སྔོན་
ཚེ་འཇམ་པའི་དཔལ། ། ཨ་ཝ་རཱ་ཛར་གྱུར་པ་ཡིས། ། ཇི་ལྟར་
- 253 ཡ



བྱང་ཆུབ་ཐུགས་བསྐྱེད་པ། ། འཇམ་དཔལ་གྱི་ནི་སངས་རྒྱས་་་
ཞིང་། ། རྒྱན་གྱི་མདོ་ལས་བཤད་པ་ལྟར། ། དེ་བཞིན་འདིར་
ནི་རབ་གསལ་བྲི། ། ཞེས་པ་སྟེ། བརྒྱ་ལ་འདི་འདྲ་བའི་བླ་མ་
བཟང་པོ་འབད་པས་བཙལ་ཀྱང་མ་རྙེད་ན། བླ་མ་ཡོད་པ་དེ་ལས་
གཞན་དུ་མེད་པའི་སྡོམ་པ་ཇི་ལྟར་ནོད་པའི་ཆོ་ག་ཡང་དག་པར་་
བཤད་པར་བྱ་སྟེ། དེ་ཡང་སྔོན་གྱི་ཚེ་རྗེ་བཙུན་འཇམ་པའི་དཔལ་
ཉིད་ཨ་ཝ་རཱ་ཛ་སྟེ་རྒྱལ་པོ་ནམ་མཁའ་ཞེས་བྱ་བར་གྱུར་པའི་ཚེ་དེས་
སངས་རྒྱས་འབྲུག་སྒྲ་རྒྱལ་པོའི་སྤྱན་སྔར་བྱང་ཆུབ་ཏུ་ཐུགས་ཇི་ལྟར་
བསྐྱེད་པའི་ཚུལ་འཕགས་པ་འཇམ་དཔལ་གྱི་སངས་རྒྱས་ཀྱི་ཞིང་གི་
རྒྱན་ཅེས་བྱ་བའི་མདོ་ལས་གང་ཇི་ལྟར་བཤད་པ་དེ་བཞིན་དུ་སྐབས་
འདིར་ནི་རབ་ཏུ་གསལ་བ་བྲི་བར་བྱའོ། ། བཤད་པར་བྱ་ཞེས་
པའི་དམ་བཅའ་བ་སྔ་མ་ནི་བླ་མ་མེད་པའི་ཆོ་ག་སྤྱི་དང་། ཕྱི་མ་ནི་
བྱེ་བྲག་མདོ་གང་ནས་བཤད་པ་ལྟར་བྲི་བར་བྱ་ཞེས་པའི་དམ་བཅས་
པ་ཙམ་ཡིན་པས་སྔ་ཕྱི་མི་ཟློས་སོ། ། གཉིས་པ་ལ་གཉིས། བླ་མ་
མེད་པར་བྱང་ཆུབ་ཏུ་སེམས་བསྐྱེད་པ་དང༌། བསྐྱེད་ནས་བསླབ་བྱ་
ལ་སློབ་པར་དམ་བཅའ་བའོ། ། དང་པོ་ནི། མགོན་པོ་རྣམས་ཀྱི་
སྤྱན་ སྔ་ རུ། ། རྫོགས་ པའི་ བྱང༌ ཆུབ་ སེམས་ བསྐྱེད་ ཅིང་། །
འགྲོ་བ་ ཐམས་ ཅད་མགྲོན་དུ་གཉེར། ། དེ་དག་འཁོར་བ་ལས་
— 254
—



སྒྲོལ་ལོ། ། ཞེས་པ་སྟེ། འགྲོ་པའི་མགོན་པོ་སངས་རྒྱས་དང་བྱང་
ཆུབ་སེམས་དཔའ་རྣམས་ཀྱི་སྤྱན་སྔ་རུ་འདུག་པར་མོས་ནས་དགོངས་
གསོལ་སྔོན་དུ་བཏང་སྟེ། ང གཞན་དོན་དུ་རྫོགས་པའི་བྱང་ཆུབ་ཅི་
ནས་ཀྱང་ཐོབ་པར་བྱ་སྙམ་དུ་སེམས་བསྐྱེད་ཅིང་། ། འགྲོ་བ་ཐམས་
ཅད་མགྲོན་དུ་གཉེར་ནས། དེ་དག་ཐམས་ཅད་འཁོར་བའི་སྡུག་
བསྔལ་ལས་སྒྲོལ་ལོ་སྙམ་དུ་དམ་བཅས་པ་སྟེ། རྒྱས་པར་བྱས་ན་
སྡུག་བདེན་གྱི་ཆུ་བོ་ལས་མ་རྒལ་བ་རྣམས་སྒྲོལ་བ་དང་། ཀུན་་་་
འབྱུང་གི་འཆིང་བ་ལ་མ་གྲོལ་བ་རྣམས་དགྲོལ་བ་དང༌། བདག་
ལྟས་དབུགས་མ་ཕྱིན་པ་རྣམས་དབུགས་དབྱུང་བ་དང་། མྱ་ངན་
འཁོར་བ་ལས་མ་འདས་པ་རྣམས་འདའ་བར་བགྱིའོ་ཞེས་ཡིད་ལ་དམ་
བཅའ་ཞིང་ཚིག་ཏུ་ཡང་གསོལ་བའོ། ། བླ་མ་ཡོད་མེད་གང་ལྟར་
ཡང་འཇུག་པའི་སྡོམ་པ་བླང་ཕྱིན་ཆད་རྩ་ལྟུང་བཅོ་བརྒྱད་དང་ཉེས་
བྱས་ཞེ་དྲུག་ལ་སོགས་པ་ནི་སྙིང་ཐག་པ་ནས་བསྲུང་དགོས་སོ། །
པ་གཉིས་པ་ལ་བཞི་སྟེ། ། སྡོམ་པའི་ཚུལ་ཁྲིམས་ ལ་བསླབ་པ།
སེམས་ཅན་དོན་བྱེད་ལ་བསླབ་པ། དགེ་བ་ཆོས་སྡུད་ལ་བསླབ་པ།
དེ་དག་གི་མཇུག་བསྡུ་བའོ། ། དང་པོ་ནི། ་གནོད་སེམས་ཁྲོ་བའི་
སེམས་ཉིད་དང༌། ། སེར་སྣ་དང་ནི་ཕྲག་དོག་ཉིད། ། དེང་
ནས་ བཟུང་ སྟེ་ བྱང་ཆུབ་ དག་། ཐོབ་ཀྱི་བར་དུ་ མི་བྱའོ། །
- 255 -



ཚངས་པར་སྤྱོད་པ་སྤྱད་བྱ་ཞིང་། ། སྡིག་དང་འདོད་པ་སྤང་བར་
བྱ། ། ་ ཚུལ་ཁྲིམས་སྡོམ་པ་ལ་དགའ་བས། ། སངས་རྒྱས་རྗེས་
སུ་བསླབ་པར་བྱ། ། ཞེས་ པ་ སྟེ། གནོད་སེམས་སོགས་ཉོན་་་
མོངས་པའི་སེམས་བཞི་པོ་དེ་དག་དུས་དེང་ནས་བཟུང་སྟེ་ཇི་སྲིད་
བྱང་ཆུབ་དག་ཐོབ་ཀྱི་བར་དུ་སྐད་ཅིག་ཀྱང་ཡིད་ལ་མི་བྱའོ། ། དེ་
བཞིན་དུ་མི་ཚངས་སྤྱོད་སྤངས་ནས་ཚངས་པར་སྤྱོད་པ་སྤྱད་པར་བྱ་
ཞིང་། གཞན་གྱི་རྫས་རྐུ་བ་སོགས་སྡིག་པའི་ལས་དང་། དེ་དག་
གི་རྒྱུར་གྱུར་པའི་འདོད་པ་ལ་ཆགས་པ་སོགས་ཀྱང་སྤང་བར་བྱ་ལ།
མདོར་ན་ཚུལ་ཁྲིམས་ཀྱི་སྡོམ་པ་སྟེ་སྡོམ་པའི་ཚུལ་ཁྲིམས་ལ་མཆོག་ཏུ་
དགའ་བས་སངས་རྒྱས་ཐམས་ ཅད་ཀྱི་རྗེས་སུ་བསླབ་པར་བྱ་ཞེས་
པའོ། ། གཉིས་པ་ནི། བདག་ཉིད་མྱུར་བའི་ཚུལ་གྱིས་ནི། །
བྱང་ཆུབ་ཐོབ་པར་མི་སྤྲོ་ཞིང་། །སེམས་ཅན་གཅིག་གི་རྒྱུ་ཡིས་ནི། །
ཕྱི་མའི་མུ་མཐར་གནས་པར་བྱ། ། ཞེས་པ་སྟེ། ལ་ལ་དུས་རིང་
བས་སྒྱིད་ལུག་ནས་བྱང་ཆུབ་མྱུར་དུ་ཚོལ་བའི་སྐད་བྱས་པའང་ཡོད་
མོད་ཀྱི། བདག་ཉིད་ནི་མྱུར་བའི་ཚུལ་གྱིས་བྱང་ཆུབ་ཐོབ་པར་མི་
སྤྲོ་ཞིང་། དེ་ལས་ལྡོག་སྟེ་སེམས་ཅན་གཅིག་ཙམ་ཞིག་གི་རྒྱུ་ཡིས་ཏེ་
ཆེད་དུའང་ཕྱི་མའི་མུའི་མཐར་ཐུག་གི་བར་དུ་གནས་ནས་དེའི་དོན་
བྱའོ། ། ཞེས་པའོ། ། གསུམ་པ་ནི། ཚད་མེད་བསམ་གྱིས་མི་
— 256 -



ཁྱབ་པའི། ། ཞིང་དག་རྣམ་པར་སྦྱང་པར་བྱ། ། མིང་ནས་
བཟང་བ་བྱས་པ་དང་། ། ཕྱོགས་བཅུ་དག་ཏུ་རྣམ་པར་གནས། །
ཞེས་པ་སྟེ། ཚད་བཟུང་དུ་མེད་ཅིང་། བསམ་གྱིས་མི་ཁྱབ་པའི་
སངས་རྒྱས་ཀྱི་ཞིང་དག་གི་ཉེས་སྐྱོན་ངམ་གྲོག་དང་གྱོ་མོ་ལ་སོགས་པ་
རྣམ་པར་སྦྱང་བར་བྱ་ཞིང་། ཀུན་གྱིས་བདག་གི་མིང་ནས་བཟུང་
བ་བྱས་པ་དང༌། མིང་ཐོས་པ་ཙམ་གྱིས་གྲོལ་བར་བྱེད་པ་ལ་སོགས་
ཏེ་ མདོར་ན་མཐོང་ཐོས་དྲན་རེག་གི་སྐྱེ་བོ་མཐའ་དག་ལ་ཕན་་་་་་
གདགས་པའི་སླད་དུ་ཕྱོགས་བཅུ་པོ་དག་ཏུ་བདག་རྣམ་པར་གནས་
པར་བྱའོ་ཞེས་གཡར་དམ་བཅས་པའོ། ། བཞི་པ་ནི། བདག་
གིས་ ལུས་དང་ངག་ གི་ ལས། ་ ཐམས་ ཅད་དུ་ནི་ དག་ པར་བྱ། །
ཡིད་ཀྱི་ལས་ཀྱང་དག་བྱ་སྟེ། ། མི་དགེའི་ལས་རྣམས་མི་བྱའོ། །
ཞེས་པ་སྟེ། ། བདག་གིས་དེང་ཕྱིན་ཆད་ལུས་ཀྱི་ལས་དང་ངག་གི་
ལས་གང་བྱས་ཀྱང་རྣམ་པ་ཐམས་ཅད་དུ་ནི་ཉེས་པས་མ་གོས་པའི་
ཚུལ་གྱིས་དག་པར་བྱ་ཞིང༌། དེ་བཞིན་དུ་ཡིད་ཀྱི་ལས་ཀྱང་དག་
པར་བྱ་ལ། མདོར་ན་སྒོ་གསུམ་གྱི་མི་དགེ་བའི་ལས་རྣམས་ནི་དེང་
ཕྱིན་ཆད་སྲོག་ལ་བབ་ཀྱང་མི་བྱའོ། ། ཞེས་པའོ། ། བླ་མ་མེད་
པར་འཇུག་སྡོམ་མདོར་བསྡུས་ལེན་ཚུལ་ནི། ཚོགས་ཀྱི་ཞིང་གསལ་
བཏབ་ནས་ཡན་ལག་བདུན་པ་མདོར་བསྡུས་ཕུལ་ལ། དེ་ནས་ལག་
— 257 -



གཉིས་ཐལ་མོ་སྦྱར་ཏེ་ཚིག་འདི་སྐད་དུ། སངས་རྒྱས་དང་བྱང་ཆུབ་
སེམས་དཔའ་ཐམས་ཅད་བདག་ལ་དགོངས་ སུ་ གསོལ། བཅོམ་
ལྡན་འདས་འཕགས་པ་འཇམ་དཔལ་གྱི་སྔོན་གྱི་དུས་ཀྱི་རྟོགས་པ་
བརྗོད་པ་ལས། སྤྱོད་པ་དང་ལྡན་པས་བྱང་ཆུབ་ཏུ་སེམས་བསྐྱེད་པ་
དེ་བཞིན་དུ་བདག་གིས་ཀྱང་སེམས་བསྐྱེད་པར་བགྱིའོ། ། ཞེས་
ལན་གསུམ་བརྗོད་དོ། །
གཉིས་པ་སེམས་བསྐྱེད་ནས་སྤྱོད་པ་ལ་སློབ་པའི་ཚུལ་ལ་གཉིས།
ཐུན་མོང་བ་ཕར་ཕྱིན་ཐེག་པ་ལ་སློབ་ཚུལ་དང༌། ཐུན་མོང་མིན་པ་
སྔགས་ཀྱི་ཐེག་པ་ལ་སློབ་ཚུལ་ལོ། ། དང་པོ་ལ་གསུམ། ལྷག་
པའི་ཚུལ་ཁྲིམས་དང༌། ལྷག་པའི་ཏིང་ངེ་འཛིན་དང་། ལྷག་པའི་
ཤེས་རབ་ཀྱི་བསླབ་པ་ལ་སློབ་ཚུལ་ལོ། ། དང་པོ་ནི། རང་གི་
ལུས་ངག་སེམས་ནི་རྣམ་དག་རྒྱུ། ། འཇུག་པའི་སེམས་ཀྱི་བདག་
ཉིད་སྡོམ་གནས་པས། ། ཚུལ་ཁྲིམས་བསླབ་པ་གསུམ་ལ་ལེགས་
བསླབས་ན། ། ཚུལ་ཁྲིམས་བསླབ་པ་གསུམ་ལ་གུས་ཆེར་་་་་་་་
་འགྱུར། ། དེ་བས་རྣམ་དག་རྫོགས་བྱང་ཆུབ། ། སེམས་དཔའི་
སྡོམ་པའི་སྡོམ་དག་ནི། ། འབད་པར་བྱས་པས་རྫོགས་བྱང་་་་་
ཆུབ། ། ཚོགས་ནི་ཡོངས་སུ་རྫོགས་པར་འགྱུར། ། ཞེས་པ་སྟེ།
འོ་ན་ རང་གི་ལུས་ངག་ སེམས་ ནི་རྣམ་པར་དག་པའི་རྒྱུར་གང་ལ་་
ཡ_258 ཁ



。
བསླབ་པར་བྱ་ཞེ་ན། དེ་ནི་འཇུག་པའི་ སེམས་ཀྱི་བདག་ཉིད་དུ་
གྱུར་པའི་སྡོམ་པ་ལ་གནས་པས་གཞིར་བཟུང་། གོང་དུ་བཤད་པའི་
ཚུལ་ཁྲིམས་ཀྱི་བསླབ་པ་རིན་པོ་ཆེ་རྣམ་པ་གསུམ་ལ་ལེགས་པར་་་་
བསླབས་ན། དེས་རྐྱེན་བྱས་ནས་ཚུལ་ཁྲིམས་ཀྱི་བསླབ་པ་གསུམ་ལ་
མོས་པ་དང་གུས་པ་ཆེར་འགྱུར་ཞིང་། དེ་འགྱུར་བས་རྣམ་དག་
རྫོགས་པའི་བྱང་ཆུབ་ཏུ་ཞུགས་པའི་སེམས་དཔའི་སྡོམ་པའི་སྡོམ་པ་སྟེ་
བསླབ་བྱ་དག་ལ་ནི་འབད་པར་བྱེད་ ཅིང་། དེ་བྱས་པས་རྫོགས་
པའི་ བྱང་ ཆུབ་ ཀྱི་ ཚོགས་ ནི་ ཡོངས་ སུ་ རྫོགས་ པར་ འགྱུར་ རོ། །
ཞེས་ཏེ། སྡོམ་པའི་སྡོམ་པ་ཞེས་སྡོམ་པ་སྔ་ཕྱི་གཉིས་བྱུང་བའི་སྔ་མ་ ་
འཇུག་སྡོམ་དངོས་དང་ཕྱི་མ་དེའི་བསླབ་བྱ་ཚུལ་ཁྲིམས་གསུམ་ལ་
བྱའོ། །
་ ་
གཉིས་ པ་ ལ་ གསུམ། མངོན་ ཤེས་ དགོས་ པའི་ རྒྱུ་ མཚན།
དེ་ཞི་གནས་ལ་རག་ལས་པ། ཞི་གནས་ཇི་ལྟར་སྒྲུབ་པའི་ཚུལ་ལོ། །
དང་པོ་ནི། ཏིང་འཛིན་མེད་པར་མངོན་ཤེས་མི་འགྲུབ། དེ་མེད་
ན་བདག་གཞན་གྱི་དོན་མི་འགྲུབ་བོ་ཞེས་སྟོན་པ་ནི། བསོད་ནམས་
ཡེ་ཤེས་རང་ བཞིན་ གྱི། ། ཚོགས་ནི་ཡོངས་སུ་རྫོགས་ པ་ཡི། །
རྒྱུ་ནི་སངས་རྒྱས་ཐམས་ཅད་དག། མངོན་ཤེས་བསྐྱེད་པ་ཉིད་དུ་
བཞེད། ། ཇི་ལྟར་འདབ་གཤོག་མ་རྒྱས་པའི། ། བྱ་ནི་མཁའ་
259 -



ལ་འཕུར་མི་ནུས། ། དེ་བཞིན་མངོན་ཤེས་སྟོབས་བྲལ་བས། །
སེམས་ཅན་དོན་བྱེད་ནུས་པ་མིན། ། མངོན་ཤེས་ལྡན་པས་ཉིན་
མཚན་གྱི། ། བསོད་ནམས་དག་ནི་གང་ཡིན་དེ། ། མངོན་ཤེས་
དག་ དང༌ བྲལ་ གྱུར་ ལ། ། སྐྱེ་ བ་ བརྒྱར་ ཡང་ ཡོད་ མ་ ཡིན། །
མྱུར་དུ་རྫོགས་པའི་བྱང་ཆུབ་ཚོགས། ། ཡོངས་སུ་རྫོགས་པར་་་་
འདོད་གྱུར་པ། ། དེས་ནི་འབད་བྱས་མངོན་ཤེས་དག། འགྲུབ་
པར་འགྱུར་གྱི་ལེ་ལོས་མིན། ། ཞེས་པ་སྟེ། ཐབས་ཤེས་གཉིས་
སམ་ཚོགས་གཉིས་རྫོགས་པའི་རྒྱུ་ནི་མངོན་ཤེས་བསྐྱེད་པ་ཉིད་དུ་
སངས་རྒྱས་ཐམས་ཅད་དག་བཞེད་ལ། ཇི་ལྟར་ཏེ་དཔེར་ན་འདབ་
གཤོག་མ་རྒྱས་པའི་བྱ་ནི་ནམ་མཁའ་ལ་འཕུར་མི་ནུས་པ་བཞིན་དུ་
མངོན་ཤེས་ཀྱི་སྟོབས་དང་བྲལ་བས་གཞན་དོན་བྱེད་མི་ནུས་པར་ཤེར་
ཕྱིན་གྱི་མདོ་ལ་སོགས་པར་གསུངས་སོ། ། གཞན་ཡང་བྱང་སེམས་
ཡིན་པར་མཉམ་པོ་ལ་མངོན་ཤེས་ལྡན་པས་ཉིན་མཚན་གཅིག་ཙམ་གྱི་
བསོད་ནམས་དང་ཡེ་ཤེས་དག་ནི་གང་ཡིན་པ་དེ་མངོན་ཤེས་དག་
དང་བྲལ་བར་གྱུར་པ་ལ་སྐྱེ་བ་བརྒྱར་ཡང་ཡོད་པ་མིན་པས། མྱུར་
བ་ཉིད་དུ་རྫོགས་པའི་བྱང་ཆུབ་ཀྱི་ཚོགས་ཡོངས་སུ་རྫོགས་པར་འདོད་
པར་གྱུར་པ་དེས་ནི་མངོན་ཤེས་ཅིས་ཀྱང་བསྒྲུབ་དགོས་ལ། དེ་ཡང་
འབད་པ་ཤུགས་དྲག་པོ་བྱས་པས་མངོན་ཤེས་དག་འགྲུབ་པར་འགྱུར་
- 260 -



གྱི་ལེ་ལོས་ ནི་ མིན་ པས། རྩོལ་ བའི་ སྟོབས་ བསྐྱེད་ པར་ བྱའོ། །
མངོན་ཤེས་དྲུག་ལ་བརྟེན་ནས་གཞན་དོན་ཇི་ལྟར་སྒྲུབ་ཚུལ་ནི། རྫུ་
འཕྲུལ་ གྱི་ ཡུལ་ ཤེས་ པས་ གདུལ་ བྱ་ གང་ ན་ ཡོད་ པ་ དེར་ བགྲོད།
གཞན་གྱི་སེམས་ཤེས་པས་ཁམས་དང་མོས་པ་སོགས་ཇི་ལྟ་བ་བཞིན་
དུ་རྟོགས། ལྷའི་རྣ་བའི་མངོན་ཤེས་ཀྱིས་གདུལ་བྱའི་སྐད་རིགས་མི་
འདྲ་བ་མཐའ་དག་པ་ལེགས་པར་ཤེས། སྔོན་གནས་རྗེས་དྲན་གྱིས་
སྔོན་གྱི་གནས་སྐབས་སུ་ཇི་ལྟར་གྱུར་པ་རྟོགས། ལྷའི་མིག་གི་ཕྱི་
མར་ཇི་ལྟར་འགྱུར་བར་ཤེས། ཟག་ཟད་ཀྱིས་སྤངས་རྟོགས་ཀྱི་ཚད་
ཤེས་པ་སོགས་ཏེ། ཕྱོགས་ཙམ་མོ། །
གཉིས་པ་ནི། ཞི་གནས་གྲུབ་པ་མ་ཡིན་པར། ། མངོན་
ཤེས་འབྱུང་བར་མི་འགྱུར་ལ། ། དེ་ཕྱིར་ཞི་གནས་བསྒྲུབ་པའི་
ཕྱིར། ། ཡང་ནས་ཡང་དུ་འབད་པར་བྱ། ། ཞི་གནས་ཡན་
ལག་རྣམས་ཉམས་པས། ། རབ་ཏུ་འབད་དེ་བསྒོམ་བྱས་ཀྱང་། །
ལོ་ནི་སྟོང་ཕྲག་དག་གིས་ཀྱང་། ། ཏིང་འཛིན་འགྲུབ་པར་མི་་་
འགྱུར་རོ། ། དེ་ཕྱིར་ཏིང་འཛིན་ཚོགས་ལེའུ་ལས། ། གསུངས་
པའི་ཡན་ལག་ལ་ལེགས་གནས། ། དམིགས་པ་གང་རུང་གཅིག་
དག་ལ། ། ཡིད་ནི་དགེ་ལ་གཞག་པར་བྱ། ། རྣལ་འབྱོར་ཞི་
གནས་གྲུབ་གྱུར་ན། ། མངོན་ཤེས་དག་ཀྱང་འགྲུབ་པར་་་་་
་ - 261 -



འགྱུར། ། ཞེས་པ་སྟེ། ཞི་གནས་མེད་པར་མངོན་ཤེས་མི་འབྱུང་
བས་དེ་བསྒྲུབ་པའི་ཕྱིར་དུ་ཡང་ནས་ཡང་དུ་འབད་པར་བྱ་ལ། དེ་
ཡང་ཞི་གནས་ཀྱི་ཡན་ལག་གམ་ཚོགས་ལ་བརྟེན་དགོས་ཏེ། གང་གི་
ཕྱིར་ན་ཞི་གནས་ཀྱི་ཡན་ལག་རྣམས་ཉམས་པར་གྱུར་པས་རབ་ཏུ་
འབད་དེ་བསྒོམ་ལོ་བྱས་ཀྱང་། ལོ་གྲངས་སྟོང་ཕྲག་དག་གིས་ཀྱང་
ཏིང་འཛིན་དེ་འགྲུབ་པར་མི་འགྱུར་བས་སོ། ། རྒྱུ་མཚན་དེའི་
ཕྱིར་ཏིང་འཛིན་ཚོགས་ཀྱི་ལེའུ་ལས་གང་གསུངས་ པའི་ཡན་ལག་་་་
རྣམས་ལ་ལེགས་པར་གནས་ནས་མདོ་ལས་གསུངས་པའི་དམིགས་པ་
གང་ཡང་རུང་བ་གཅིག་དག་ལ་དམིགས་ཏེ་ཡིད་ནི་གཞན་དུ་མི་་་
གཡེང་བར་དགེ་བའི་ངང་ལ་གཞག་པར་བྱའོ། ། དེ་ལྟ་བུའི་ཚུལ་
གྱིས་རྣལ་འབྱོར་པ་གང་གིས་ཞི་གནས་གྲུབ་པར་གྱུར་ན་དེས་མངོན་
ཤེས་དང་ལྷག་མཐོང་དག་ཀྱང་འགྲུབ་པར་འགྱུར་བས་ཞི་གནས་གལ་
ཆེའོ། ། དེས་ན་ཞི་གནས་བསྒྲུབ་ཚུལ་མདོར་བསྡུས་ན་གཉིས་ཏེ།
ཚོགས་བསྟེན་པ་དང༌། དངོས་བསྒོམ་པའོ། ། དང་པོ་ནི། ཇི་
སྐད་དུ། ཚོགས་བསྟེན་ཚུལ་མང་དུ་མཆིས་ན་ཡང་། ། གཞི་ཚུལ་
ཁྲིམས་རྣམ་པར་དག་པའི་ངོས། ། དོན་བྱ་བ་ཉུང་བ་ལྷུར་བླངས་
ནས། ། ཆོས་འཕགས་རིགས་བཞི་ལ་གནས་ན་ཚང་། ། ཞེས་
གསུངས་པ་ལྟར་རོ། ། གཉིས་པ་ཡང་ཇི་སྐད་དུ། ཏིང་ངེ་འཛིན་
- 262 -
•



སྒྲུབ་པའི་གདམས་ངག་ཀྱང་། ། གེགས་ཉེས་པ་ལྔ་པོ་བསལ་་་་་༌་
དགོས་ ཕྱིར། ། དེ་ སྤོང་ བའི་ གཉེན་ པོ་ འདུ་ བྱེད་ བརྒྱད། །
བསྟེན་ཚུལ་གྱི་ནང་དུ་འདུའོ་ཞུ། ། ཞེས་སོ། ། དེ་ལ་ཉེས་པ་ལྔ་
ནི། ཏིང་འཛིན་བསྒྲུབ་པར་མི་སྤྲོ་བའི་ལེ་ལོ། ཏིང་འཛིན་གྱི་
དམིགས་པ་མི་དྲན་པའི་བརྗེད་ངས། སེམས་ཀྱི་འཕང་ཧ་ཅང་་་་
དམའ་བའི་བྱིང་བ་དང་ཧ་ཅང་མཐོ་བའི་རྒོད་པ། བྱིང་རྒོད་བྱུང་
ཚེ་གཉེན་པོ་འདུ་མི་བྱེད་པ། བྱིང་རྒོད་ཞི་ཚེ་གཉེན་པོ་འདུ་བྱེད་
པའོ། ། འདུ་བྱེད་བརྒྱད་ནི། ཏིང་འཛིན་གྱི་ཡོན་ཏན་མཐོང་
བའི་ དད་ པ། ཏིང༌ ངེ་ འཛིན་ སྒྲུབ་ པར་ འདོད་ པའི་ འདུན་ པ།
ཏིང་ངེ་འཛིན་སྒྲུབ་པར་བྱེད་པའི་བརྩོན་འགྲུས། ཏིང་འཛིན་་་་་
བསྒྲུབས་པ་ལས་བྱུང་བའི་ཤིན་སྦྱངས། ཏིང་འཛིན་གྱི་དམིགས་པ་
མི་བརྗེད་པའི་དྲན་པ། དམིགས་པ་བརྗེད་མི་བརྗེད་ལ་རྟོག་པར་
བྱེད་པའི་ཤེས་བཞིན། བྱིང་རྒོད་བྱུང་ཚེ་གཉེན་པོ་འདུ་བྱེད་པའི་
སེམས་པ། བྱིང་རྒོད་ཞི་ཚེ་གཉེན་པོ་འདུ་མི་བྱེད་པའི་བཏང་སྙོམས་
སོ། ། འོ་ན་སྔ་ཕྱིར་སྤང་གཉེན་དུ་ཇི་ལྟར་འབྲེལ་སྙམ་ན། ་ དང་
པོ་ བཞི་ ལེ་ ལོའི་ གཉེན་ པོ་ སྟེ། ་ གཉེན་ པོ་ དངོས་ བརྩོན་ འགྲུས།
བརྩོན་ འགྲུས་ ཀྱི་ གནས་ འདུན་ པ། འདུན་ པའི་ རྒྱུ་ དད་ པ།
བརྩོན་ འགྲུས་ ཀྱི་འབྲས་བུ་ ཤིན་སྦྱོངས་ཏེ། དབུས་མཐའ་ལས།
- 263 —



གནས་དང་དེ་ལ་གནས་པ་དང༌། ། རྒྱུ་དང་འབྲས་བུ་ཉིད་དུའོ། །
ཞེས་སོ། ། ཕྱི་མ་བཞི་ནི་རིམ་བཞིན་བརྗེད་ངས་ སོགས་བཞིའི་
གཉེན་པོ་སྟེ། ། ཤེས་སླའོ། ། དེ་ལྟར་ན་ཞི་གནས་ཀྱི་རྒྱུའི་ཡན་
ལག་རྣམས་ཚང་བར་བྱས། དྲན་པས་ ལྷ་སྐུ་ལྟ་བུའི་དམིགས་པ་
གཅིག་ལ་སེམས་བཟུང་། ཤེས་བཞིན་གྱིས་བྱིང་རྒོད་བྱུང་མ་བྱུང་ལྟ།
སེམས་ པས་ བྱིང༌ རྒོད་ བྱུང་ བ་ ན་ གཉེན་ པོ་ འདུ་ བྱེད་ ནས་ སྤོང་།
བཏང་སྙོམས་ཀྱིས་བྱིང་རྒོད་ཞི་ཚེ་གཉེན་པོ་འདུ་ མི་བྱེད་པར་ ཅི་་་
བདེར་འཇོག་པ་སྟེ། དེ་ལྟ་བུའི་ཚུལ་གྱིས་བསྒྲུབ་དགོས་སོ། །
གསུམ་པ་ཤེས་རབ་ཀྱི་བསླབ་པར་སློབ་ཚུལ་ལ་བདུན། ཤེས་
རབ་དགོས་པའི་རྒྱུ་མཚན། དེ་ཐབས་དང་འབྲེལ་བར་བྱ་དགོས་པ།
ཐབས་ཤེས་ཀྱི་དབྱེ་བ་བཤད་པར་དམ་བཅའ་བ། ཐབས་ངོས་་
བཟུང་བ། དེ་དགོས་པའི་རྒྱུ་མཚན། ཤེས་རབ་ངོས་བཟུང་བ།
དེ་དཔྱད་འཇོག་གི་སྒོ་ནས་སྐྱོང་ཚུལ་ལོ། ། དང་པོ་ནི། ཤེས་
རབ་ཕ་རོལ་ཕྱིན་སྦྱོར་དང་། ། བྲལ་བས་སྒྲིབ་པ་ཟད་མི་འགྱུར། །
དེ་ཕྱིར་ཉོན་མོངས་ཤེས་བྱ་ཡི། ། སྒྲིབ་པ་མ་ལུས་སྤང་བའི་ཕྱིར། །
ཤེས་རབ་ཕ་རོལ་ཕྱིན་རྣལ་འབྱོར། ། ཐབས་དང་བཅས་པ་བསྒོམ་
པར་བྱ། ། ཞེས་པ་སྟེ། སྟོང་ཉིད་རྟོག་པའི་ཤེས་རབ་ཀྱི་སྦྱོར་བ་
སྟེ་རྣལ་འབྱོར་དང་བྲལ་བས་ནི་སྒྲིབ་གཉིས་ཀྱི་ས་བོན་གང་ཡང་ཟད་
- 264 –



པར་བྱེད་མི་ནུས་པས། ཤེར་ཕྱིན་གྱི་རྣལ་འབྱོར་དུས་རྟག་ཏུ་ཐོབས་
དང་བཅས་པ་བསྒོམ་པར་བྱའོ། ། ཞེས་སོ། ། ཕ་རོལ་ཏུ་ཕྱིན་
པ་ལ་འདིས་ཕྱིན་པ་ལམ་དང་འདིར་ཕྱིན་པ་འབྲས་བུ་གཉིས་ཡོད་པ་
ལས། སྐབས་འདིའི་ཕྱིན་པ་ནི་སྔ་མའོ། ། ཅིག་ཤོས་ནི་སྟོང་ཉིད་
ཀྱི་ལྟ་བ་གོམས་པ་རབ་ཀྱི་མཐར་ཕྱིན་པ་ལ་བཤད་པས། སངས་
རྒྱས་ཀྱི་སས་བསྡུས་སོ། །
གཉིས་ པ་ ནི། ཐབས་ དང༌ བྲལ་ བའི་ ཤེས་ རབ་ དང༌། །
ཤེས་རབ་བྲལ་བའི་ཐབས་དག་ནི། ། གང་ཕྱིར་འཆིང་བ་ཞེས་
གསུངས་པ། ། དེ་བས་ གཉིས་ ཀ་སྤང་མི་བྱ། ། ཞེས་ པ་ སྟེ།
ཐབས་དང་བྲལ་བའི་ཤེས་རབ་ནི་འཆིང་བའོ། ། ། ཤེས་རབ་དང་
བྲལ་བའི་ཐབས་ནི་འཆིང་བའོ། ། ཞེས་དྲི་མ་མེད་པར་གྲགས་
པའི་མདོར་གསུངས་པས། ཐབས་ཤེས་རེ་རེས་མི་ཆོག་གི་གཉིས་ཀ་
མི་སྤོང་བར་ཆ་མཉམ་དུ་བསྟེན་དགོས་སོ། ། གསུམ་པ་ནི། ཤེས་
རབ་གང་དང་ཐབས་གང་ཞེས། ། ཐེ་ཚོམ་དག་ནི་སྤང་བའི་་་
ཕྱིར། །་ ཐབས་རྣམས་དང་ནི་ཤེས་རབ་ཀྱི། ། ཡང་དག་དབྱེ་
བ་གསལ་བར་བྱ། ། ཞེས་པ་སྟེ། དེ་ལྟར་ཐབས་ཤེས་ཀྱི་ལམ་
གཉིས་ཀ་བསྒོམ་དགོས་པས། ཤེས་རབ་ནི་གང༌། ཐབས་ནི་གང་
སྙམ་པའི་ཐེ་ཚོམ་དག་ནི་སྤང་བའི་ཕྱིར་དུ་ཐབས་རྣམས་དང་ནི་ཤེས་
- 265 -



རབ་ཀྱི་ཡང་དག་པའི་དབྱེ་བ་ཐུབ་པའི་དགོངས་པ་བཞིན་གསལ་བར་
བྱ། ཞེས་པའོ། །
བཞི་པ་ནི། ཤེས་རབ་ཕ་རོལ་ཕྱིན་སྤངས་པའི། ། སྦྱིན་
པའི་ཕ་རོལ་ཕྱིན་ལ་སོགས། ། དགེ་བའི་ཆོས་རྣམས་ཐམས་ཅད་
དག། རྒྱལ་ བ་ རྣམས་ ཀྱིས་ ཐབས་ སུ་ བཤད། ། ཅེས་ པ་ སྟེ།
ཤེར་ཕྱིན་གྱི་ལམ་སྤངས་པ་སྟེ། དེ་མ་ཡིན་པའི་སྦྱིན་སོགས་དཀར་
ཆོས་མཐའ་དག་རྒྱལ་བ་རྣམས་ཀྱིས་ཐབས་སུ་བཤད། ཅེས་པའོ། །
ལྔ་ པ་ ནི། ཐབས་ གོམས་ དབང་ གིས་ བདག་ ཉིད་ཀྱིས། །
གང་ཞིག་ཤེས་རབ་རྣམ་བསྒོམ་པ། ། དེས་ནི་བྱང་ཆུབ་མྱུར་དུ་
ཐོབ། ། བདག་མེད་གཅིག་པུ་བསྒོམས་པས་མིན། ། ཞེས་པ་སྟེ།
ཐབས་ལ་མ་བརྟེན་པར་ཤེས་རབ་རྐྱང་པས་འཚང་མི་རྒྱ་བའི་རྒྱུ་་་
མཚན་ནི། ཐབས་སྙིང་རྗེ་ཆེན་པོ་ལ་གོམས་པའི་དབང་གིས་ཏེ་དེའི་
དབང་དུ་སོང་བའི་བདག་ཉིད་ཅན་གྱིས་གང་ཞིག་ཤེས་རབ་ཀྱི་རྣལ་
འབྱོར་རྣམ་པར་བསྒོམ་པ་དེས་བླ་ན་མེད་པའི་བྱང་ཆུབ་མྱུར་དུ་ཐོབ་
ཀྱི། བདག་མེད་རྟོགས་པའི་ཤེས་རབ་གཅིག་པུ་བསྒོམས་པས་ནི་
ནམ་ཡང་ཐོབ་མི་ནུས་པའི་གནད་ཀྱིས་སོ། །
དྲུག་པ་ནི། ཕུང་པོ་ཁམས་དང་སྐྱེ་མཆེད་རྣམས། ། སྐྱེ་བ་
མེད་པར་རྟོགས་གྱུར་པའི། ། རང་བཞིན་སྟོང་ཉིད་ཤེས་པ་ནི། །
— 266 -



ཤེས་རབ་ཅེས་ནི་ཡོངས་སུ་བཤད། ། ཅེས་པ་སྟེ། ཕུང་ཁམས་སྐྱེ་
མཆེད་ཀྱིས་བསྡུས་པའི་ཆོས་རྣམས་བདེན་པའི་སྐྱེ་མེད་དུ་རྟོགས་པའི་
རང་བཞིན་སྟོང་པ་ཉིད་ཤེས་པ་ལ་ཤེས་རབ་ཅེས་ནི་ཡོངས་སུ་བཤད།
ཅེས་སོ། ། རང་བཞིན་སྟོང་ཉིད་ཅེས་པ་གདོད་མའི་གནས་ལུགས་
ལ་ཟེར་ཏེ། གོ་རྒྱུ་ཤིན་ཏུ་ཆེ་གསུངས། །་
་ བདུན་པ་ལ་གསུམ། ཐོས་བསམ་གྱིས་དཔྱད་ནས་བསྒོམ་པ།
བསྒོམ་པས་ མི་དཔྱོད་པར་སྐྱོང་བ། དེ་དག་གིས་གྲུབ་པའི་དོན་
ནོ། ། དང་པོ་ལ་བཞི། འབྲས་བུ་ལ་དཔྱོད་པ་ཡོད་མེད་སྐྱེ་་་
འགོག་གི་རིགས་པ། རྒྱུ་ལ་དཔྱོད་པ་རྡོ་རྗེ་གཟེགས་མའི་རིགས་པ།
ངོ་བོ་ལ་དཔྱོད་པ་གཅིག་དུ་བྲལ་གྱི་རིགས་པ། དེ་ཙམ་ལས་མ་སྤྲོས་
པའི་འཐད་པའོ། ། དང་པོ་ནི། ཡོད་པ་སྐྱེ་བ་རིགས་མིན་ཏེ།
མེད་པའང་ནམ་མཁའི་མེ་ཏོག་བཞིན། ། ཉེས་པ་གཉིས་ཀར་ཐལ་
འགྱུར་ཕྱིར། ། གཉིས་ཀ་དག་ཀྱང་འབྱུང་བ་མིན། ། ཞེས་པ་
སྟེ། གལ་ཏེ་རང་བཞིན་གྱིས་སྐྱེ་ནི་རྒྱུ་དུས་སུ་ཡོད་པ་སོགས་གང་
ཞིག་སྐྱེ་གྲང་ན། དེ་ལ་རྒྱུ་དུས་སུ་ཡོད་པ་ནི་སྐྱེ་བར་རིགས་པ་མིན་ཏེ།
གཞན་དུ་ན་སྐྱེ་བ་དོན་མེད་དང་ཐུག་མེད་དུ་ཐལ་བའི་ཕྱིར། ། རྒྱུ་
དུས་སུ་མེད་པའང་སྐྱེ་བ་མིན་ཏེ། དེ་ནི་ནམ་མཁའི་མེ་ཏོག་བཞིན་
གཏན་མེད་ཡིན་པའི་ཕྱིར། རང་བཞིན་གྱིས་གྲུབ་པ་རྒྱུ་དུས་སུ་མེད་
་ ་ - 267 -



ན་གཏན་ནས་མེད་དགོས་པའི་རྒྱུ་མཚན་ནི། དེ་དུས་གཅིག་ལ་མེད་
ན་ཐམས་ཅད་དུ་མེད་དགོས་པས་ཡིན་ནོ། ། ཡོད་མེད་གཉིས་ཀ་
ཡིན་པའང་སྐྱེ་བ་མིན་ཏེ། གལ་ཏེ་སྐྱེ་ན་རེ་རེ་ལ་བརྗོད་པའི་ཉེས་པ་
གཉིས་ཀ་འབྱུང་བའི་ཕྱིར།. དེ་འདྲའི་གཉིས་ཀ་མིན་པའང་སྐྱེ་བ་
མིན་ཏེ། མི་སྲིད་པའི་ཕྱིར། དོན་བསྡུས་ན། ་མྱུ་གུ་ནི་རང་
བཞིན་གྱིས་མ་སྐྱེས་ཏེ། ཡོད་མེད་སོགས་མཐའ་བཞིར་བརྟགས་ན་
གང་ ཡང་ མ་ སྐྱེས་ པའི་ ཕྱིར། ཞེས་ པའོ། ། གཉིས་ པ་ ནི།
དངོས་པོ་རང་ལས་མི་སྐྱེ་ཞིང༌། ། གཞན་དང་གཉིས་ཀ་ལས་ཀྱང་
མིན། ། རྒྱུ་མེད་ལས་མིན་དེ་ཡི་ཕྱིར། ། ངོ་བོ་ཉིད་ཀྱིས་རང་
བཞིན་མེད། ། ཅེས་པ་སྟེ། ཕྱི་ནང་གི་དངོས་པོ་འདི་རྣམས་གང་
ལས་སྐྱེ་ཞེས་རིགས་པས་རྣམ་པར་དཔྱད་ན་ རང་ལས་མི་སྐྱེ་ཞིང་།
གཞན་དང་། གཉིས་ཀ་དང༌། རྒྱུ་མེད་ལས་ཀྱང་མིན་པ་དེའི་ཕྱིར་
ངོ་བོ་ཉིད་ཀྱིས་གྲུབ་པའི་རང་བཞིན་མེད་ཅེས་པ་སྟེ། མདོར་ན་མྱུ་
གུ་ཆོས་ཅན། རང་བཞིན་གྱིས་མ་སྐྱེས་ཏེ། བདག་གཞན་སོགས་
མཐའ་བཞི་གང་ལས་ཀྱང་མ་སྐྱེས་པའི་ཕྱིར། དཔེར་ན་ནམ་མཁའི་
མེ་ཏོག་བཞིན། ། ཞེས་པའོ། ། བདག་སྐྱེ་སོགས་འགོག་པའི་
རིགས་པ་ནི་འཇུག་པ་རྩ་འགྲེལ་སོགས་སུ་ཤེས་པར་བྱའི། འདིར་ནི་
མངས་ཀྱིས་དོགས་ནས་མ་བྲིས་སོ། །
— 268 -



གསུམ་ པ་ ནི། ཡང༌ ན་ ཆོས་ རྣམས་ ཐམས་ ཅད་ དག།
གཅིག་དང་དུ་མས་རྣམ་དཔྱད་ན། ། ངོ་བོ་ཉིད་ནི་མི་དམིགས་
པས། ། རང༌ བཞིན་ མེད་ པ་ ཉིད་ དུ་ ངེས། ། ཞེས་ པ་ སྟེ།
ཡང་ན་ཕྱི་ནང་གི་ཆོས་ཐམས་ཅད་གཅིག་དང་དུ་མ་གང་དུ་གྲུབ་ཅེས་
རིགས་པས་རྣམ་པར་དཔྱད་ན་ངོ་བོ་ཉིད་གང་དུ་ཡང་མི་དམིགས་
པས་རང་བཞིན་མེད་པ་ཉིད་དུ་ངེས་སོ། ། ཡང་ན་ཞེས་པས་ནི་
བཤད་ཚུལ་སྔ་མ་ལས་གཞན་དུ་སྟོན་པའོ། །། །
བཞི་པ་ནི། སྟོང་ཉིད་བདུན་ཅུའི་རིགས་པ་དང་། ། དབུ་
མ་རྩ་བ་སོགས་ལས་ཀྱང་། ། དངོས་པོ་རྣམས་ཀྱི་རང་བཞིན་ནི། །
སྟོང་པ་ཉིད་དུ་གྲུབ་བཤད་པ། ། གང་ཕྱིར་གཞུང་ནི་མངས་གྱུར་
པས། ། དེ་ཕྱིར་འདིར་ནི་མ་སྤྲོས་ལ། ། གྲུབ་པའི་གྲུབ་མཐའ་
ཙམ་ཞིག་ཏུ། ། བསྒོམ་པའི་དོན་དུ་རབ་ཏུ་བཤད། ། ཅེས་པ་
སྟེ། དཔལ་མགོན་ཀླུ་སྒྲུབ་ཞབས་ཀྱིས་མཛད་པའི་སྟོང་ཉིད་བདུན་
ཅུ་པའི་རིགས་པ་དང༌། དབུ་མ་རྩ་བ་ཤེས་རབ་དང་། རིགས་པ་
དྲུག་ཅུ་པ་སོགས་ལས་ཀྱང་། དངོས་པོ་རྣམས་ཀྱི་རང་བཞིན་ནི་ཡེ་
མེད་སྟོང་པ་ཉིད་དུ་རིགས་པས་གྲུབ་པར་བཤད་ལ།, རྒྱུ་མཚན་གང་
གི་ཕྱིར་དེ་ལྟ་བུའི་གཞུང་ནི་ཤིན་ཏུ་མངས་པར་གྱུར་པ་དེའི་ཕྱིར་་
སྐབས་འདིར་ནི་རྒྱས་པར་མ་སྤྲོས་ལ། ། ལུང་རིགས་ཀྱིས་གྲུབ་པའི་
– 269 -



གྲུབ་མཐའ་སྟེ་གྲུབ་དོན་སྙིང་པོར་གྱུར་པ་ཙམ་ཞིག་བསྒོམ་པའི་དོན་
དུ་རབ་ཏུ་བཤད། ཅེས་པའོ། །
གཉིས་པ་མི་རྟོག་པའི་ལྷག་མཐོང་སྐྱོང་ཚུལ་ལ་དྲུག། ལྷག་
མཐོང་དུ་གྱུར་པའི་ཤེས་རབ་བསྒོམ་པའི་ཚད། ཤེས་རབ་དེ་ཉིད་
བདེན་མེད་དུ་བསྒོམ་པ། རྣམ་པར་མི་རྟོག་པའི་བསྔགས་པ། དེ་
ཉིད་མདོ་རྒྱུད་ཀྱི་ལུང་དང་སྦྱར་བ། དཔྱད་མཐར་མི་རྟོག་པར་སྒོམ་
ཚུལ། དེ་ལ་བརྟེན་ནས་ས་ལམ་བགྲོད་ཚུལ་ལོ། ། དང་པོ་ནི།
དེ་བས་ཆོས་རྣམས་མ་ལུས་པའི། ། རང་བཞིན་དག་ནི་་་་་་
དམིགས་པས། ། བདག་མེད་པ་ནི་སྒོམ་གང་ཉིད། ། འདིར་ནི་
ཤེས་རབ་བསྒོམ་པ་ཡིན། ། ཞེས་པ་སྟེ། རྒྱུ་མཚན་སྔ་མ་དེ་བས་
ན་ཕྱི་ནང་གི་ཆོས་རྣམས་མ་ལུས་པའི་རང་བཞིན་དག་ནི་མི་དམིགས་
པས་ཏེ། མི་དམིགས་པའི་ཚུལ་གྱིས་བདག་མེད་པ་ཉིད་བསྒོམ་པ་
གང་ཡིན་པ་ཉིད་ནི་སྐབས་འདིར་ཤེས་རབ་བསྒོམ་པ་ཉིད་ཡིན་ནོ། །
གཉིས་པ་ནི། ཤེས་རབ་ཀྱིས་ནི་ཆོས་རྣམས་ཀུན། ། གང་གི་རང་
བཞིན་མ་མཐོང་བཞིན། ། ཤེས་རབ་དེ་ཉིད་རིགས་དཔྱད་པ། །
རྣམ་རྟོག་མེད་པར་དེ་བསྒོམ་བྱ། ། ཞེས་པ་སྟེ། དེ་ལྟར་དཔྱོད་
བྱེད་ཤེས་རབ་ཀྱི་ནི་དཔྱད་བྱའི་ཆོས་རྣམས་ཀུན་གྱི་རང་བཞིན་ཇི་ལྟ་
བུ་ཞེས་རིགས་པས་རྣམ་པར་དཔྱད་ན་ཆོས་གང་གིའང་རང་བཞིན་མི་
— 270 --



དམིགས་ཤིང་མ་མཐོང་བ་དེ་བཞིན་དུ་ཤེས་རབ་དེ་ཉིད་དཔྱད་གཞིར་
བྱས་ནས་རིགས་པས་སྔར་ལྟར་དཔྱད་ནའང་མི་དམིགས་ལ། གང་
མི་དམིགས་པ་དེའི་ངང་དུ་རྣམ་པར་མི་རྟོག་པའི་ཚུལ་གྱིས་བདག་
མེད་པ་དེ་བསྒོམ་པར་བྱའོ། ། ཞེས་སོ། །་ གང་རྣམ་པར་མི་
རྟོག་པའི་ཡེ་ཤེས་ཡིན་ན་བརྒྱལ་བ་དང་སེམས་མེད་སྙོམས་འཇུག་
སོགས་བཅད་བྱ་ལྔ་དང་བྲལ་བ་ཞིག་དགོས་པར་ཆོས་ཉིད་རྣམ་འབྱེད་
དུ་གསུངས་པས། ཅིར་ཡང་མི་རྟོག་པ་ཙམ་ལ་རྣམ་པར་མི་རྟོག་
པའི་ཡེ་ཤེས་སུ་སྨྲ་བ་ནི་ཤིན་ཏུ་ནོར་བའོ། ། གསུམ་པ་ནི། རྣམ་
རྟོག་ལས་བྱུང་སྲིད་པ་འདི། ། རྣམ་པར་རྟོག་པའི་བདག་ཉིད་
དེ། ། དེ་ཕྱིར་མ་ལུས་རྟོག་སྤངས་པ། ། མྱ་ངན་འདས་པ་་་
མཆོག་ཡིན་ནོ། ། ཞེས་པ་སྟེ། རྣམ་རྟོག་བདེན་འཛིན་ལས་བྱུང་
བའི་སྲིད་པ་འཁོར་བ་འདི་ནི་རྣམ་པར་རྟོག་པས་བཏགས་ཙམ་གྱི་
བདག་ཉིད་དེ། དེའི་ཕྱིར་ན་བདེན་འཛིན་གྱི་རྣམ་རྟོག་མ་ལུས་པར་
སྤོང་བར་བྱེད་པ་ཉིད་མྱ་ངན་ཏེ་འཁོར་བ་ལས་འདའ་བར་བྱེད་པའི་
ཐབས་ མཆོག་ ཏུ་ གྱུར་ པ་ ཡིན་ ནོ། ། འདི་ནི་དཔེར་མཚོན་ན།
རབ་རིབ་བསལ་བ་ཉིད་སྐོར་སྣང་སེལ་བའི་ཐབས་མཆོག་ཏུ་གྱུར་པ་
བཞིན་ནོ། ། བཞི་པ་ནི། དེ་ལྟར་ཡང་ནི་བཅོམ་ལྡན་གྱིས། །
རྣམ་རྟོག་མ་རིག་ཆེན་པོ་སྟེ། ། འཁོར་བའི་རྒྱ་མཚོར་ལྟུང་བར་
271 -



བྱེད། ། རྟོག་མེད་ཏིང་འཛིན་ལ་གནས་པ། ། ནམ་མཁའ་
བཞིན་དུ་རྟོག་མེད་གསལ། ། དམ་ཆོས་འདི་ལ་རྒྱལ་བའི་སྲས། །
རྣམ་པར་མི་རྟོག་བསམ་གྱུར་ན། ། རྣམ་རྟོག་བགྲོད་དཀའ་རྣམས་
འདས་ཏེ། ། རིམ་གྱིས་མི་རྟོག་ཐོབ་པར་འགྱུར། ། ཞེས་པ་སྟེ།
རྣམ་པར་རྟོག་མེད་ལམ་གྱི་མཆོག་ཡིན་པ་དེ་ལྟར་ཡང་བཅོམ་ལྡན་
འདས་ཀྱིས་སམྦུ་ཊའི་རྒྱུད་ལས། ཆོས་དང་གང་ཟག་ཏུ་བདེན་པར་
རྣམ་པར་རྟོག་པ་ནི་བདག་ཏུ་འཛིན་པའི་རྨོངས་པ་མ་རིག་པ་ཆེན་པོ་
སྟེ། འཁོར་བའི་རྒྱ་མཚོར་ལྟུང་བར་བྱེད་པའི་རྒྱུ་ཡིན་ལ། ལྡོག་
ཕྱོགས་རྟོག་མེད་ཀྱི་ཏིང་འཛིན་ཏེ་མི་རྟོག་ཡེ་ཤེས་ལ་གནས་པ་ནི་་
མཁའ་ལ་རྒྱུ་བའི་བྱ་བཞིན་དུ་ཆོས་ཅན་ལ་ཐོགས་པ་མེད་པའི་ཚུལ་
གྱིས་ ཆོས་ ཉིད་ལ་ གསལ་ བར་ གནས་ པ་ ཡིན་ནོ། ། ཞེས་དང༌།
རྣམ་པར་མི་རྟོག་པ་ལ་འཇུག་པའི་གཟུངས་ལས་ཀྱང་། དོན་དམ་
པའི་ཆོས་འདི་ལ་རྒྱལ་བའི་སྲས་པོ་གང་ཞིག་གིས་རྣམ་པར་མི་རྟོག་
པའི་ཚུལ་གྱིས་བསམས་ཤིང་བསྒོམས་པར་གྱུར་ན། འཁོར་བ་རྣམ་
རྟོག་གི་ཚང་ཚིང་བགྲོད་པར་དཀའ་བ་རྣམས་འདས་ཏེ་རིམ་གྱིས་རྣམ་
པར་མི་རྟོག་པའི་བྱང་ཆུབ་ཆེན་པོ་ཐོབ་པར་འགྱུར་རོ། ། ཞེས་
གསུངས་སོ། །ལྔ་པ་ནི། ལུང་དང་རིགས་པ་དག་གིས་ནི། །ཆོས་
རྣམས་ཐམས་ཅད་སྐྱེ་མེད་པའི། ། རང་བཞིན་མེད་པར་ངེས་བྱས་
- 272 -



ནས། །རྣམ་པར་རྟོག་མེད་བསྒོམ་པར་བྱ། །ཞེས་པ་སྟེ། དེ་ལྟར་
ལུང་དང་རིགས་པའི་ཚོགས་དག་གིས་ཆོས་ཐམས་ཅད་བདེན་པའི་སྐྱེ་
བ་མེད་པའི་རང་བཞིན་མེད་པ་ངེས་པར་བྱས་ནས་རྣམ་པར་རྟོག་པ་
མེད་པ་དེ་ཉིད་ཚུལ་བཞིན་དུ་བསྒོམ་པར་བྱའོ། །ཞེས་ཏེ། བདེན་
པའི་སྐྱེ་མེད་ནི་མཚོན་བྱེད། རང་བཞིན་མེད་པ་ནི་མཚོན་བྱ་ལྟ་བུ་
སྟེ། དེ་ལ་དགོངས་ནས་སྐྱེ་བ་མེད་པའི་རང་བཞིན་མེད་པ་ཞེས་
གསུངས་སོ། ། དྲུག་པ་ནི། དེ་ལྟར་དེ་ཉིད་བསྒོམས་བྱས་ནས། །
རིམ་གྱིས་དྲོད་སོགས་ཐོབ་བྱས་ནས། ། རབ་དགའ་ལ་སོགས་ཐོབ་
འགྱུར་ཏེ། ། སངས་རྒྱས་བྱང་ཆུབ་ཡུན་མི་རིང༌། ། ཞེས་པ་སྟེ།
དེ་ལྟར་རྣམ་པར་རྟོག་མེད་ཀྱི་ཚུལ་དུ་དེ་ཁོ་ན་ཉིད་ཐབས་དང་བཅས་
པ་མན་ངག་བཞིན་བསྒོམས་པར་བྱས་ན་དེ་ལ་བརྟེན་ནས་རིམ་གྱིས་
འཇིག་ རྟེན་ པའི་ སྦྱོར་ ལམ་ དྲོད་ རྩེ་ སོགས་ ཐོབ་ པར་ བྱས་ ནས། །
འཕགས་ལམ་རབ་དགའ་དང་དྲི་མ་མེད་པ་ལ་སོགས་པ་ཐོབ་པར་
འགྱུར་ཏེ། སངས་རྒྱས་ཀྱི་བྱང་ཆུབ་ཀྱང་ཡུན་རིང་མི་འགོར་བར་
ཐོབ་པར་ངེས་སོ། །
གཉིས་པ་སྔགས་ཀྱི་ཐེག་པར་སློབ་ཚུལ་ལ་གསུམ། སྔགས་ཀྱི་
འཇུག་སྒོ་དབང་ཡིན་པར་བསྟན་པ། གང་ལ་དབང་གང་ཞིག་
བསྐུར་རུང་མི་རུང་གི་ཁྱད་པར། རྒྱུད་འཆད་ཉན་སོགས་བྱ་བ་ལ་
- 273 -



དབང་བཞི་ཐོབ་དགོས་མི་དགོས་ཀྱི་དོགས་གཅོད་དོ། ། དང་པོ་
ནི། སྔགས་མཐུ་ཉིད་ལས་གྲུབ་པ་ཡི། ། ཞི་དང་རྒྱས་སོགས་ལས་
རྣམས་ཀྱིས། ། བུམ་པ་བཟང་གྲུབ་ལ་སོགས་པའི། ། གྲུབ་ཆེན་
བརྒྱད་སོགས་སྟོབས་ཀྱིས་ཀྱང་། ། བདེ་བ་ཡིས་ནི་བྱང་ཆུབ་་་་
ཚོགས། ། ཡོངས་སུ་རྫོགས་པར་འདོད་པ་དང༌། ། བྱ་བ་སྤྱོད་
སོགས་རྒྱུད་གསུངས་པའི། ། གལ་ཏེ་གསང་སྔགས་སྤྱོད་འདོད་
ན། ། དེ་ཚེ་སློབ་དཔོན་དབང་བསྐུར་ཕྱིར། །བསྙེན་བཀུར་རིན་
ཆེན་སོགས་སྤྱིན་དང༌། ། བཀའ་བསྒྲུབ་ལ་སོགས་ཐམས་ ཅད་་་་
ཀྱིས། ། བླ་མ་དམ་པ་མཉེས་པར་བྱ། ། བླ་མ་མཉེས་པར་གྱུར་
པ་ ཡིས། ། ཡོངས་ རྫོགས་ སློབ་ དཔོན་ དབང༌ བསྐུར་ བས། །
སྡིག་ཀུན་རྣམ་དག་བདག་ཉིད་ནི། ། དངོས་གྲུབ་འགྲུབ་པའི་སྐལ་
ལྡན་འགྱུར། ། ཞེས་པ་སྟེ། གང་སྔགས་བཟླས་པའི་མཐུ་ཉིད་
ལས་གྲུབ་པའི་ཞི་བ་དང༌། རྒྱས་པ་དང་། མངོན་སྤྱོད་ལ་སོགས་
པའི་ལས་རྣམས་དང་། འདོད་རྒུ་འབྱུང་བའི་བུམ་པ་བཟང་པོ་གྲུབ་
པ་དང༌། གྲུབ་ཆེན་བརྒྱུད་སོགས་ཀྱི་སྟོབས་ཀྱིས་ཀྱང་དཀའ་ཐུབ་ལ་
ལྟོས་པ་མིན་པའི་བདེ་བ་ཡིས་ནི་བྱང་ཆུབ་ཀྱི་ཚོགས་ཡོངས་སུ་རྫོགས་
པར་འདོད་པར་གྱུར་པ་དང་། དེ་བཞིན་དུ་བྱ་བ་དང་སྤྱོད་པ་
སོགས་ཀྱི་རྒྱུད་ལས་གསུངས་པའི་གསང་སྔགས་ཀྱི་སྤྱོད་པ་སྤྱད་པར་
- 274 ཁ་



འདོད་ན། དེའི་ཚེ་སློབ་དཔོན་གྱིས་དབང་བསྐུར་བའི་ཕྱིར་དུ་དེ་ལ་
ལུས་ངག་གིས་བསྙེན་བཀུར་བ་དང༌། རིན་པོ་ཆེ་ལ་སོགས་པས་
སྦྱིན་པ་བྱིན་པ་དང་། ཅི་གསུང་བཀའ་བཞིན་བསྒྲུབ་པ་ལ་སོགས་
ཏེ་ འབད་ པ་ ཐམས་ ཅད་ ཀྱིས་ བླ་ མ་ དམ་ པ་ མཉེས་ པར་ བྱ་ ལ།
ཐུགས་མཉེས་པར་གྱུར་པའི་བླ་མ་དེ་ཡིས་མཐའ་རྟེན་རྗེས་གནང་དང༌
བཅས་པ་ཡོངས་སུ་རྫོགས་པའི་སློབ་དཔོན་གྱི་དབང་སྟེ་བུམ་དབང་ལ་
སོགས་པའི་དབང་བཞི་རྫོགས་པར་བསྐུར་བས་སྒོ་གསུམ་གྱི་སྡིག་པའི་
དྲི་མ་ཀུན་རྣམ་པར་དག་པའི་བདག་ཉིད་དུ་གྱུར་པ་དེ་ནི་མཆོག་ཐུན་
གྱི་དངོས་གྲུབ་འགྲུབ་པའི་སྐལ་ལྡན་དུ་འགྱུར་རོ། ། ཞེས་པའོ། །
འདིས་ནི་དབང་དུས་སུ་ཁས་བླངས་པའི་དམ་ཚིག་དང་སྡོམ་པ་རྣམས་
བསྲུང་བས་གཞིར་བྱས། ཟབ་ལམ་རིམ་གཉིས་ཀྱི་རྣལ་འབྱོར་ལ་
ཚུལ་བཞིན་བསླབས་ན་སྙིགས་དུས་ཀྱི་ཚེ་ཐུང་གཅིག་ལའང་གྲུབ་པའི་
གོ་འཕང་ཐོབ་པར་ནུས་སོ། ། ཞེས་ཤུགས་ཀྱིས་བསྟན་པའང་ཡིན་
ཏེ། སྤྲོས་པས་ཆོག་གོ ། གཉིས་པ་ནི། དང་པོའི་སངས་
རྒྱས་རྒྱུད་ཆེན་ལས། ། རབ་ཏུ་འབད་པས་བཀག་པའི་ཕྱིར། །
གསང་བ་ཤེས་རབ་དབང་བསྐུར་ནི། ། ཚངས་པར་སྤྱོད་པས་བླང་
མི་བྱ། ། གལ་ཏེ་དབང་བསྐུར་དེ་འཛིན་ན། ། ཚངས་སྤྱོད་
དཀའ་ཐུབ་ལ་གནས་པས། ། བཀག་པ་སྤྱད་པར་གྱུར་པའི་་་་་
ཁ 275 -



ཕྱིར། ། དཀའ་ཐུབ་སྡོམ་པ་དེ་ཉམས་ཏེ། ། བརྟུལ་ཞུགས་ཅན་
དེ་ཕམ་པ་ཡི། ། ་ལྟུང་བ་དག་ནི་འབྱུང་འགྱུར་ཞིང༌། དེ་ནི་ངན་
སོང་ངེས་ལྟུང་བས། ། གྲུབ་པ་ནམ་ཡང་ཡོད་མ་ཡིན། ། ཞེས་
པ་སྟེ། འོན་ཏེ་ཚངས་པར་སྤྱོད་པས་ནི་གསང་བ་དང་ཤེར་དབང་
གཉིས་དངོས་སུ་བླང་བར་མི་བྱ་སྟེ། དང་པོའི་སངས་རྒྱས་དཔལ་
དུས་ཀྱི་འཁོར་ལོའི་རྒྱུད་ཆེན་པོ་ལས་རབ་ཏུ་འབད་པས་བཀག་པའི་
ཕྱིར་རོ། ། དགག་བྱ་ཅི་ཞིག་གཟིགས་ནས་བཀག་ཅེ་ན། གལ་ཏེ་
དབང་བསྐུར་དེ་གཉིས་དངོས་སུ་འཛིན་ཅིང་བླངས་ན་ཚངས་སྤྱོད་ཀྱི་
དཀའ་ཐུབ་ལ་གནས་པས་སྟོན་པས་བཀག་པ་ཉིད་སྤྱད་པར་གྱུར་པའི་
ཕྱིར་དཀའ་ཐུབ་ཀྱི་སྡོམ་པ་དེ་ཉམས་ནས་དེ་འདྲའི་བརྟུལ་ཞུགས་ཅན་
དེ་ལ་ཕམ་པའི་ལྟུང་བ་དག་ནི་འབྱུང་བར་འགྱུར་ཞིང་། དེའི་རྐྱེན་
གྱིས་བརྟུལ་ཞུགས་ཅན་དེ་ནི་ངན་སོང་དུ་ངེས་པར་ལྟུང་བས་གྲུབ་
པའི་གོ་འཕང་ནམ་ཡང་ཡོད་པ་མ་ཡིན་ནོ་སྙམ་དུ་དགོངས་ནས་སོ། །
ཤེར་ དབང་ དངོས་ སུ་ བླངས་ ན་ ཕམ་ པ་ འབྱུང་ བ་ དེ་ ལྟར་ ཡང་།
གསང་བ་འཛིན་པ་ཙམ་གྱིས་ ཕམ་པ་འབྱུང་བ་མིན་ལ། འོན་ཏེ་
རྐྱེན་མ་ཚང་བས་དེ་དངོས་སུ་བླངས་ན་ཉེས་པ་འབྱུང་བར་ནི་གདོན་
མི་ཟའོ། ། སྔགས་མཐུ་ཉིད་ལས་ཞེས་པ་མན་ཆད་ཁུ་སྟོན་སོགས་
ཀྱིས་དྲི་བ་ཞུས་པའི་ལན་ཡིན་པར་གྲགས་ཆེ་ཡང་འཐད་སྙམ་པ་མེད་
- 276 ཡ



་དེ། གང་གིས་ཤེ་ན། ། ཁུ་སྟོན་སོགས་དང་མ་མཇལ་བའི་སྔོན་རོལ་
ཉིད་ནས་ལམ་སྒྲོན་མཛད་ཟིན་པའི་ཕྱིར། རྟགས་ལོ་རྒྱུས་ཆེན་པོས་
གྲུབ་བོ། ། དེ་དག་གི་དྲི་བ་ནི། རྡོ་རྗེ་སློབ་དཔོན་གྱི་དབང་མ་
ཐོབ་པར་རྒྱུད་འཆད་དུ་རུང་ངམ་མི་རུང༌། ཚངས་པར་སྤྱོད་པས་
དབང་གོང་མ་བླང་དུ་རུང་ངམ་མི་རུང་བྱ་བ་སོགས་སོ། ། གསུམ་
པ་ནི། རྒྱུད་ཀུན་ཉན་དང་འཆད་པ་དང་། ། སྤྱིན་སྲེག་མཆོད་
སྤྱིན་སོགས་བྱེད་པ། ། སློབ་དཔོན་དབང་བསྐུར་བརྙེས་འགྱུར་
ཞིང་། ། དེ་ཉིད་རིག་ལ་ཉེས་པ་མེད། ། ཅེས་པ་སྟེ། སྦྱིན་
སྲེག་དང་མཆོད་སྤྲིན་ སོགས་སྔགས་ཀྱི་ལས་ ཁ་ཚང་བྱེད་པ་ལའང་
དབང་གོང་མ་ཐོབ་དགོས་སམ་མི་དགོས་ཇི་ལྟར་སྙམ་ན། མི་དགོས་
ཏེ། སློབ་དཔོན་གྱི་དབང་བསྐུར་ཙམ་ཐོབ་ལ། དེ་ཉིད་བཅུ་རིག་
པའི་ཡོན་ཏན་ཙམ་དང་ལྡན་ན་ལས་དེ་དག་བྱེད་པ་ལ་ཉེས་པ་མེད་
པའི་ཕྱིར། །་
གསུམ་པ་དེ་དག་གི་ཞོར་ལ་བྱུང་བ་ནི། ལམ་སྒྲོན་གྱི་དོན་
འགྲེལ་ཟླ་དང་བྲལ་བ་ནི་བྱང་ཆུབ་ལམ་རིམ་ཆེ་བ་ཉིད་ཡིན་པས།
དེ་ནས་གང་བཤད་པ་ལྟར་ཉམས་སུ་བླངས་པས་རྡོ་ཐོགས་ན་ལམ་
སྒྲོན་རྒྱུད་ལ་སྦྱར་ནས་ཇི་ལྟར་ཉམས་སུ་ལེན་ལུགས་ཟུར་དུ་རྩོད་་་་
གཅོད་མི་དགོས་སོ། །
- 277 -



གསུམ་པ་ཐ་མར་དགེ་བ་མཇུག་གི་དོན་ལ་གཉིས། མཛད་པ་
པོ་ གང་ གིས་ མཛད་ པ་ དང་། ལོ་པཎ་ གང་ གིས་ བསྒྱུར་ བའོ། །
དང་པོ་ནི། གནས་བརྟན་མར་མེ་མཛད་དཔལ་གྱིས། ། མདོ་
སོགས་ཆོས་ལས་བཤད་མཐོང་བས། ། བྱང་ཆུབ་འོད་ཀྱིས་གསོལ་
བཏབ་ ནས། ། བྱང༌ ཆུབ་ ལམ་ བཤད་ མདོར་ བསྡུས་ བྱས། །
བྱང་ཆུབ་ལམ་གྱི་སྒྲོན་མ་སློབ་དཔོན་ཆེན་པོ་དཔལ་མར་མེ་མཛད་ཡེ་
ཤེས་ཀྱིས་མཛད་པ་རྫོགས་སོ། ། ཞེས་པ་སྟེ། མཐའི་བྱས་ཞེས་པ་
བཤད་གཞིའོ། ། གང་ཟག་སུས་ཤེ་ན། གནས་བརྟན་མར་མེ་
མཛད་ཡེ་ཤེས་དཔལ་བཟང་པོས་སོ། ། རྒྱུ་གང་ལས་ཤེ་ན། མདོ་
སྔགས་ཀྱི་ཆོས་ལས་རྒྱ་ཆེར་བཤད་པའི་གནད་རྣམས་ཤེས་རབ་ཀྱིས་
མིག་གིས་མཐོང་བ་ལས་སོ། ། གང་གི་ཆེད་དུ་ཞེ་ན། བྱང་ཆུབ་
འོད་ཀྱིས་གསོལ་བ་བཏབ་པས་དེའི་ཆེད་དུའོ། ། ངོ་བོ་གང་ཞིག་
བྱས་ཤེ་ན། བྱང་ཆུབ་ཏུ་བགྲོད་པའི་ལམ་གྱི་བཤད་པའོ། ། ཚུལ་
ཇི་ལྟར་བྱས་ཤེ་ན། ཚིག་མདོར་བསྡུས་པའི་ཚུལ་གྱིས་སོ། ། ཞེས་
པ་ སྟེ། ཚིག་ ལྷག་ མ་ ནི་ བཀླགས་ པ་ ཙམ་ གྱིས་ གོ་ ནུས་ སོ། །
གཉིས་པ་ནི། རྒྱ་གར་གྱི་མཁན་པོ་དཱི་བཾ་ཀཱ་ར་ཤྲཱི་ཛྙཱ་ན་དང་། བོད་
ཀྱི་ལོ་ཙྪ་བ་དགེ་སློང་དགེ་བའི་བློ་གྲོས་ཀྱིས་བསྒྱུར་ཅིང་ཞུས་ཏེ་གཏན་
ལ་ཕབ་པའོ། ། ཞེས་པ་སྟེ། དོན་གོ་བར་ཟད་དོ། ། འདིར་
ཁཡ 278 མ



སྨྲས་པ། ་་་་་་་་་
བློ་ལྡན་བློ་ཡི་མུན་སེལ་ལམ་གྱི་སྒྲོན། ། ལ་
མི་གཟུགས་མི་ཡི་ཐ་ཤལ་ལམ་མིང་པས། ། །
སྤྲོས་བཤད་སྤྲོས་པ་དོར་ནས་བཀྲལ་ལགས་མོད། །
ནོར་ན་ནོར་རོ་ཅོག་གང་མཁས་ལ་འཆགོས། ། ་་
བརྒྱད་ཁྲི་བཞི་སྟོང་ཆོས་ཀྱི་གནད་རྣམས་ཀུན། །་
དང་པོའི་ལས་ཅན་གྱིས་ཀྱང་རང་རྒྱུད་ལ། ། །
སྦྱར་ནས་ཇི་ལྟར་ཉམས་སུ་བླང་བའི་ཚུལ། ། ་་།
གསལ་བར་སྟོན་པ་འདི་ལས་གཞན་ན་གང༌། །
ཀུན་གོ་གཅིག་ཆོད་གདམས་ཟབ་དབང་གི་རྒྱལ། །
འདི་དང་མཇལ་ཡང་ཉམས་སུ་མ་བླངས་ན། །
རིན་ཆེན་གླིང་ནས་ལག་སྟོང་ལྡོག་ལས་ཀྱང་། །
ཆེས་ཆེར་ཕངས་པ་མིན་ནམ་མནོ་བསམ་ཐོངས། །
ཚེ་འདིའི་ཕུན་ཚོགས་ཀུན་དང་ཁ་བྲལ་ནས། ། ས་
རང་ཉིད་གཅིག་པུ་འཇིག་རྟེན་ཕ་རོལ་དུ། །
འགྲོ་ཚེ་ཆོས་ལས་གཞན་གྱིས་མི་ཕན་ན། །
དོན་མེད་འཇིག་རྟེན་བྱ་བས་ཅི་རང་བྱེད། །
ཐོག་མེད་དུས་ནས་ཁམས་གསུམ་འཁོར་བ་འདིར། །
- 279
-



འཁྱམས་ཏེ་ངན་རྒུའི་སྡུག་བསྔལ་དེ་ཙམ་ཞིག ། །
མྱངས་སུ་ཟིན་ཀྱང་ད་དུང་མྱོང་འགྱུར་བའི། ། །
ངང་ཚུལ་བསམས་ན་སྙིང་ཡང་འགས་པའི་འོས། །
དེ་ཕྱིར་ད་ནི་སྙིང་ཁོང་རུས་གཏིང་ནས། ། །
བསྒྲིམས་ཏེ་གདམས་པའི་ཉིང་ཁུ་འདི་ལྟ་བུ། །
ཉམས་སུ་བླངས་ནས་དམའ་མཐར་འཆི་ཁ་རུ། །
མི་འགྱོད་ཙམ་ཞིག་མི་བྱེད་ཐབས་མེད་དོ། །
ཚུལ་འདིར་འབད་ལས་བྱུང་བའི་དགེ་ཚོགས་དེས། །
བདག་གཞན་ས་ལམ་བགྲོད་པ་མཐར་ཕྱིན་ཏེ། །
སྐུ་གསུམ་ནོར་བུའི་ཕོ་བྲང་ཉམས་དགའ་བར། །
རིང་མིན་བདེ་བླག་ཉིད་དུ་སོན་གྱུར་ཅིག །
ཅེས་དེ་ལྟར་ལམ་སྒྲོན་གྱི་འགྲེལ་པ་ཡིད་ཀྱི་སྟེགས་བུ་ཞེས་བྱ་བ་འདི་ཡང་མདོ་སྨད་ཨ་
མདོ་བ་མང་ཐོས་བསྟན་ཁོ་ལགས་ནས་ནན་ཏན་གྱིས་བསྐུལ་མ་མཛད་པའི་ངོར་ཆོས་སྨྲ་བ་
ངག་དབང་ཕུན་ཚོགས་སུ་འབོད་པས། བོད་རབ་བྱུང་བཅུ་བདུན་དཔལ་གདོང་ཞེས་པ་
ཆུ་བྱ་ལོའི་ཧོར་ཟླ་དྲུག་པའི་ཚེས་ཉེར་གསུམ་དང༌། སྤྱི་ལོ་ ༡༩༩༣/༨/ཉིན་དཔལ་ལྡན་
འབྲས་སྤུངས་སུ་སྦྱར་བ་སྟེ། ཡི་གེ་པ་ནི་སློབ་བུ་དགེ་སློང་བློ་བཟང་དབང་ཕྱུག་ནས་
བགྱིས་པའོ། ། དགེ་ལེགས་འཕེལ། །
— 280 —



༄༅། །ལམ་གཙོའི་འགྲེལ་ཆུང་དུས་མུན་འཇོམས་པའི་
ཉི་འོད་ཅེས་བྱ་བ་བཞུགས་སོ། ། །
༄༅། །ན་མོ་གུ་རུ། རྨད་བྱུང་ཐུགས་རྗེས་བརྩོན་པའི་གྲུར་
ཞུགས་ནས། ། བྱ་དཀའི་སྤྱོད་པ་རྒྱ་མཚོའི་མཐར་བརྟོལ་ཏེ། །
སྐུ་གསུམ་རིན་ཆེན་གླིང་དུ་བདེར་གཤེགས་པའི། ། བླ་མ་རྒྱལ་བ་
སྲས་དང་བཅས་པས་སྐྱོངས།། ངེས་འབྱུང་བྱང་སེམས་ཡང་དག་
ལྟ་བའི་གནད། ། བསྒོམས་པས་རྒྱུད་ལ་བསྐྱེད་པར་མི་ནུས་་་་་
ཀྱང་། ། དཔྱད་ པས་ བག་ ཆགས་ ཙམ་ ཞིག་ འཇོག་ སླད་ དུ། །།
ལམ་གཙོའི་དགོངས་པ་འགྲེལ་བའི་ཁུལ་དུ་བྱ། ། དེས་ན་འདི་ལ་
གསུམ། ཀླད་ཀྱི་དོན། གཞུང་གི་དོན། མཇུག་གི་དོན་ནོ། །
དང་པོ་ལ། མཆོད་པར་བརྗོད་པ། རྩོམ་པར་དམ་བཅས་
པ། སྣོད་ལྡན་མཉན་པར་བསྐུལ་བ་སྟེ་གསུམ་ལས། དང་པོ་ནི།
གདུལ་བྱ་རིགས་ཅན་གསུམ་ག་ལ་བཀས་མངའ་བསྒྱུར་བའི་དོན་གྱིས་
རྗེ་ བོ། ་སྒོ་ གསུམ་ཉེས་སྤྱོད་ ལས་ སྡོམ་ པའི་དོན་ གྱིས་ བཙུན་ པ།
ཡོན་ཏན་དང་ཐུགས་རྗེས་ལྷག་པར་ལྕི་བའི་དོན་གྱིས་བླ་མ་སྟེ། དེ་
- 281 -



རྣམས་ ལ་ ཕྱག་ འཚལ་ ལོ། ། ཞེས་ མཆོད་ པར་ བརྗོད་ པའོ། །
གཉིས་པ་ནི། རྒྱལ་བའི་གསུང་རབ་ཀུན་ གྱི་ སྙིང་ པོའི་དོན་ངེས་
འབྱུང༌། རྒྱལ་སྲས་དམ་པ་རྣམས་ཀྱིས་བསྔགས་པའི་ལམ་བྱང་
སེམས། སྐལ་ ལྡན་ ཐར་འདོད་རྣམས་ཀྱི་འཇུག་ངོགས་ཡང་དག་
པའི་ལྟ་བ་སྟེ། དེ་གསུམ་ཇི་ལྟར་ནུས་པའི་བཞིན་དུ་ཙོང་ཁ་པ་་
བདག་གིས་བཤད་པར་བྱའོ། ། ཞེས་རྩོམ་པར་དམ་བཅས་་་་་་
པའོ། ། གསུམ་པ་ནི། གདུལ་བྱ་གང་དག་མི་མཐུན་ཕྱོགས་དང་
བྲལ་བའི་ཁྱད་པར་སྲིད་པའི་བདེ་བོ་ལ་མ་ཆགས་ཤིང༌། ཆེད་དུ་བྱ་
བའི་ཁྱད་པར་དལ་འབྱོར་དོན་མེད་དུ་མ་སོང་བར་དོན་ཡོད་བྱ་བའི་
ཕྱིར་དང་། སྦྱོར་བའི་ཁྱད་པར་སྒོ་གསུམ་སྙོམ་ལས་སུ་མ་སོང་བར་
རབ་ཏུ་བརྩོན་པ་ཡིས་ཏེ་བརྩོན་པའི་སྒོ་ནས། བསམ་པའི་ཁྱད་པར་
རྒྱལ་བ་དགྱེས་པའི་ལམ་གྱིས་གཙོ་བོ་རྣམ་གསུམ་ལ་ཡིད་རྟོན་པ་སྟེ་
ཡིད་ཆེས་ནས་འཇུག་པར་འདོད་པའི་སྐལ་ལྡན་དེ་དག་དང་བའི་ཡིད་
ཀྱིས་ཉོན་ཅིག་ཅེས་སྣོད་ལྡན་མཉན་པར་བསྐུལ་པའོ། ། །
གཉིས་པ་གཞུང་གི་དོན་ལ། ངེས་འབྱུང༌། བྱང་སེམས།
ཡང་དག་པའི་ ལྟ་ བ་སྟེ་གསུམ་ལས། དང་པོ་ལ། ངེས་འབྱུང་
དགོས་པའི་རྒྱུ་མཚན། ངེས་འབྱུང་སྐྱེ་པའི་ཐབས། ངེས་འབྱུང་
སྐྱེས་པའི་ཚད་བཤད་པའོ། ། དང་པོ་ནི། རྣམ་དག་ངེས་འབྱུང་
སཡ 282 ཁ་



སྟེ་ངེས་འབྱུང་གི་བསམ་པ་རྣམ་དག་ཅིག་མེད་པར་གཞན་གང་གིས་
ཀྱང་སྲིད་མཚོ་འཁོར་བ་ཡི་བདེ་འབྲས་དོན་གཉེར་གྱི་བསམ་པ་ཞི་
བའི་བས་མེད་ལ། དེ་མ་ཞི་ན་ནི་འཁོར་བ་ལས་ཕྱིར་དུ་མི་འཇུག་
སྟེ། སྡུད་པ་ལས། འཁོར་བར་ཆགས་པའི་ཡིད་དང་ལྡན་རྣམས་
རྟག་ཏུ་འཁོར།་་།། ཞེས་གསུངས་པ་ལྟར་ཉོན་མོངས་གཞན་གྱིས་
འཁོར་བར་འཆིང་བར་མ་ཟད། སྲིད་པའི་བདེ་འབྲས་ལ་བརྐམ་པ་
སྟེ་ཆགས་པ་ཡིས་ཀྱི་ང་ལུས་ ཅན་རྣམས་ཀུན་ནས་འཆིང་བའི་ཕྱིར་
རོ། ། དེ་བས་ན་མཐར་ཐུག་ཐར་བ་དོན་དུ་གཉེར་བ་རྣམས་ཀྱིས་
ཐོག་མར་ངེས་འབྱུང་གི་བསམ་པ་རྣམ་དག་ཅིག་ངེས་པར་དུ་བཙལ་
དགོས་ཏེ། དེ་མིདི་ནི་ཅི་བྱེད་འཁོར་བའི་རྒྱུ་ལས་མི་འདའ་བའི་
ཕྱིར་རོ། ། གཉིས་པ་ནི། འོ་ན་བདེ་འབྲས་དོན་གཉེར་ལ་སྣང་
ཤས་ མི་ འདྲ་ བ་གཉིས་ཡོད་ པས་ གང་དང་གང་གིས་ཟློག་ སྙམ་ན།
དལ་འབྱོར་དོན་ཚེ་རྙེད་དཀའ་དང་། ཚེ་ལ་ལོང་མེད་པ་སྟེ་འཆི་བ་
མི་རྟག་པ་ཡིད་ལ་གོམས་སུ་གཞུག་པས་ཚེ་འདིའི་བདེ་འབྲས་དོན་
གཉེར་གྱི་སྣང་ཤས་ ལྡོག་ཅིང༌། ལས་འབྲས་མི་བསླུ་བ་དང་འཁོར་
བའི་སྡུག་བསྔལ་རྣམས་ཡང་དང་ཡང་དུ་བསམ་ན་ཕྱི་མའི་བདེ་འབྲས་
དོན་གཉེར་གྱི་སྣང་ཤས་ལྡོག་པས༑ * ལྡོག་བྱེད་ཀྱི་ཐབས་དེ་གཉིས་ལ་
གོམས་པར་བྱེད་དགོས་སོ། ། གསུམ་པ་ངེས་འབྱུང་སྐྱེས་པའི་ཚད་
-- 283 --
。
。
。
。



ནི། དེ་ལྟར་སྣང་ཤས་ལྡོག་བྱེད་ཀྱི་ཐབས་ལ་གོམས་གོམས་པས་ནམ་
ཞིག་འཁོར་བའི་ཕུན་ཚོགས་ཏེ་བདེ་འབྲས་གང་ལའང་ཐོབ་ན་སྙམ་
པའི་ཡིད་སྨོན་གྱི་བསམ་པ་སྐུད་ཅིག་ཙམ་ཡང་མི་སྐྱེ་ཞིང་། དེ་ལས་
ལྡོག་སྟེ་ཉིན་མཚན་ཀུན་དུ་ཐར་པ་དོན་གཉེར་གྱི་བློ་འབའ་ཞིག་ངམ་
ངམ་ཤུགས་ཀྱིས་སྐྱེ་བ་ཞིག་བྱུང་ན་དེའི་ཚེ་གཞི་ནས་ངེས་འབྱུང་གི་
བསམ་པ་རྣམ་དག་སྐྱེས་པ་ལགས་པས། ཚད་དེར་མ་འཁྱོལ་གྱི་བར་
དུ་སྦྱངས་དགོས་ཤིང་། དེ་ནས་ཀྱང་གོང་དུ་སྤེལ་དགོས་ པར་་་་་
གསུངས་སོ། ། གཉིས་པ་བྱང་སེམས་ལ། བྱང་ཆུབ་ཏུ་སེམས་
བསྐྱེད་དགོས་པའི་རྒྱུ་མཚན་དང་། སེམས་དེ་ཇི་ལྟར་བསྐྱེད་པའི་
ཚུལ་གཉིས་ལས། དང་པོ་ནི། སེམས་བསྐྱེད་ཀྱིས་མ་ཟིན་ན་ལྟ་བ་
གཅིག་པུས་སངས་རྒྱས་མི་ཐོབ་པར་མ་ཟད། ངེས་འབྱུང་གི་བསམ་
པ་དེ་ཡང་རྣམ་པར་དག་པའི་སེམས་བསྐྱེད་ཀྱིས་ཟིན་པ་མེད་ན་ཐར་
པ་ཉི་ཚེ་བའི་བདེ་བ་ཐོབ་བྱེད་ཀྱི་རྒྱུར་འགྱུར་ཡང་བླ་ན་མེད་པའི་བྱང་
ཆུབ་ཀྱི་ཕུན་ཚོགས་བདེ་བ་སྟེ་བདེ་བ་ཕུན་སུམ་ཚོགས་པ་ཐོབ་བྱེད་ཀྱི་
རྒྱུ་རུ་མི་འགྱུར་བས། བློ་དང་ལྡན་པ་རྣམས་ཀྱིས་བྱང་ཆུབ་མཆོག་
ཏུ་སེམས་མཆོག་བསྐྱེད་དགོས་སོ། ། གཉིས་པ་ནི། སྐྱེ་བ་དང་།
རྒ་བ་དང་། ན་བ་དང་། འཆི་བ་སྟེ། ཡུན་རིང་ལ་ཤུགས་དྲག་
པའི་ཆུ་བོ་ཆེན་པོ་བཞིའི་རྒྱུན་གྱིས་ནི་འཁྱེར། བཟློག་པར་དཀའ་
。
。
。
。
་，
བ- 284 -



བའི་ལས་ཀྱི་འཆིང་བ་དམ་བོས་ནི་བསྡུམས། བདག་ཏུ་འཛིན་པའི་
ལྕགས་ཀྱི་དྲྭ་བའི་སྦུགས་སུ་ནི་ཚུད། མ་རིག་པའི་མུན་པའི་སྨུག་
ཆེན་པོས་ནི་ཀུན་ནས་འཐིབས། མུ་དང་མཐའ་མེད་པའི་སྲིད་པར་
ནི་འཁྱམས། སྐྱེ་ཞིང་སྐྱེ་བ་རུ་སྡུག་བསྔལ་གསུམ་གྱིས་ནི་རྒྱུན་ཆད་
མེད་པར་མནར་བ་སྟེ། གནས་སྐབས་འདི་འདྲ་བར་གྱུར་པའི་མ་
རྒན་སེམས་ཅན་རྣམས་ཀྱི་ངང་ཚུལ་ཞིབ་ཏུ་བསམས་ཤིང་སྟེ་བསམས་
ནས་དེ་དག་གི་དོན་དུ་བྱང་ཆུབ་མཆོག་ཏུ་སེམས་མཆོག་བསྐྱེད་པར་
མཛོད་ཅིག ། ཅེས་སོ། ། གསུམ་པ་ལ། ལྟ་བ་རྟོགས་་་་
དགོས་པའི་རྒྱུ་མཚན། ལྟ་བ་རྟོགས་པའི་གང་ཟག་ངོས་བཟུང་བ།
ལྟ་བའི་དཔྱད་པ་རྫོགས་མ་རྫོགས་ཀྱི་མཚམས་དཔྱད་པ། ལྟ་བའི་
དཔྱད་ པ་ རྫོགས་ པའི་ ཚད་ གཞན་ བསྟན་པའོ། ། དང༌ པོ་ ནི།
གནས་ ལུགས་ བདག་ མེད་ རྟོགས་ པའི་ ཤེས་ རབ་ དང༌ མི་ལྡན་ ན།
ངེས་འབྱུང་དང་བྱང་ཆུབ་ཀྱི་སེམས་ལ་ཇི་ཙམ་གོམས་པར་བྱས་ཀྱང་
སྲིད་པའི་རྩ་བར་གྱུར་པའི་བདག་འཛིན་བཅད་པར་མིན་ནུས་པས།
དེའི་ཕྱིར་རྟེན་འབྲེལ་བདག་མེད་རྟོགས་པའི་ཐབས་ལ་འབད་པར་
བྱོས་ཤིག་ཅེས་གདམས་སོ། ། གཉིས་པ་ལ། རྒྱལ་བ་དགྱེས་པའི་
ལམ་ངོས་བཟུང་བ་དང་། ། དེ་ལ་ཞུགས་པའི་གང་ཟག་ངོས་བཟུང་
བ་གཉིས་ལས། དང་པོ་ནི། སངས་རྒྱས་འཇིག་རྟེན་དུ་བྱོན་པ་ནི།
- 285 -



གདུལ་བྱ་འཁོར་བ་ལས་བསྒྲལ་བའི་དོན་དུ་ཡིན་ལ། འགྲོལ་བྱེད་ཀྱི་
ལམ་ནི་དབུ་མའི་ལྟ་བ་ལས་གཞན་མེད་པས། དེ་ལ་རྒྱལ་བ་དགྱེས་
པའི་ལམ་ཞེས་བྱ་སྟེ། ལམ་དེ་སུའི་རྒྱུད་ལ་སྐྱེས་ན་དེ་ལ་སངས་རྒྱས་
འཇིག་རྟེན་དུ་བྱོན་པའི་གོ་བཅད་པས། རྒྱལ་བ་རྣམས་དགྱེས་པར་
འགྱུར་པའི་ཕྱིར་རོ། ། གཉིས་པ་ལ། དངོས་དང༌། དོགས་
གཅོད་དོ། ། དང་པོ་ནི། གདུལ་བྱ་གང་དང་གང་ཞིག་འཁོར་བ་
ཀུན་ཉོན་དང་། མྱང་འདས་རྣམ་བྱང་གིས་བསྡུས་པའི་ཆོས་རྣམས་
ཐམས་ཅད་ཀྱི་སྟེང་དུ་རྒྱུ་འབྲས་རྟེན་འབྲེལ་གྱི་རྣམ་བཞག་ནམ་ཡང་
བསླུ་བ་མེད་པར་མཐོང་ཞིང་། གང་ལ་དེ་ལྟར་མཐོང་བའི་ཤུགས་
ཁོ་ནས་དེ་ལ་མཚན་འཛིན་གྱི་དམིགས་པའི་གཏད་སོ་གང་ཡིན་ཀུན་
ཞིག་ནས་མེད་པར་རྟོགས་ཐུབ་བ་ཞིག་བྱུང་ན། གདུལ་བྱ་དེ་དང་
དེ་ནི་སངས་རྒྱས་དགྱེས་པའི་ལམ་ལ་ཞུགས་པ་ཞེས་བྱ་སྟེ། མཐའ་
གཉིས་སྤངས་པའི་དབུ་མའི་ལམ་ལ་ཞུགས་པའི་ཕྱིར་རོ། ། མཐའ་
གཉིས་ཇི་ལྟར་སྤངས་པ་ནི། རྟེན་འབྱུང་མི་བསླུ་པས་མེད་མཐའ་
དང༌། བདེན་འཛིན་གྱི་དམིགས་གཏད་ཞིག་པས་ཡོད་མཐའ་་་་
སྤངས་པ་སྟེ། དེར་མ་ཟད་རེ་རེས་ཀྱང་གཉིས་ཀ་སེལ་བར་གསུངས་
སོ། ། གཉིས་པ་ནི། འོ་ན་རྒྱུ་འབྲས་མི་བསླུ་བའི་ཚུལ་ཇི་ལྟ་བུ་ཞེ་
ན། ནས་ཀྱི་ས་བོན་བཏབ་པ་ལས་ནས་ཀྱི་མྱུ་གུ་སྐྱེའི་གཞན་མི་སྐྱེ་བ་
- 286 -



ལྟ་བུ་རིགས་ལ་མི་བསླུ་བ་དང་། ས་བོན་བཟང་ངན་ལས་མྱུ་གུ་
བཟང་ངན་དུ་འགྱུར་བ་ལྟ་བུ་ཁྱད་པར་ལ་མི་བསླུ་བ་དང་། ས་བོན་
ཡོད་ན་མྱུ་གུ་འབྱུང་ཞིང་། མེད་ན་མེད་པ་ལྟ་བུ་རྗེས་སུ་འགྲོ་ལྡོག་ལ་
མི་བསླུ་བ་སོགས་རྒྱུ་འབྲས་མི་བསླུ་བའི་ཚུལ་ལ་མང་དུ་ཡོད་པར་
སེམས་སོ། ། གཉིས་པ་ལྟ་བའི་དཔྱད་པ་རྫོགས་མ་རྫོགས་ཀྱི་་
མཚམས་ དཔྱད་ པ་ ལ། མ་ རྫོགས་ པའི་ ཚད་ བཤད་ པ་ དང༌།
རྫོགས་པའི་ཚད་བཤད་པའོ། ། དང་པོ་ནི། སྟོང་བཞིན་སྣང་བ་
རྟེན་འབྲེལ་གྱི་རྣམ་བཞག་སྔར་ལྟར་བསླུ་བ་མེད་ པའི་གོ་བ་དང༌།
སྣང་བཞིན་སྟོང་པ་ཆོས་ཉིད་ཀྱི་རྣམ་བཞག་ཁས་ལེན་དང་བྲལ་བའི་
གོ་བ་གཉིས་པོ་ཇི་སྲིད་སོ་སོར་ཏེ་འགལ་བར་སྣང་བ་དེ་སྲིད་དུ་སྦྱངས་
ནས་ཡུན་རིང་བོ་ཇི་ཙམ་དུ་སོང་ཡང་ད་དུང་ཐུབ་པའི་དགོངས་པ་
མཐར་ཐུག་དབུ་མའི་ལྟ་བ་རྟོགས་པ་མེད་དེ། དེ་རྟོགས་པ་ལ་སྔར་
གྱི་གོ་བ་གཉིས་པོ་འགལ་མེད་དུ་རྟོགས་དགོས་པ་ལས་མ་རྟོགས་པའི་
ཕྱིར་རོ། ། ཁས་ལེན་དང་བྲལ་བ་ནི། དོན་དམ་པའི་དབང་དུ་
བྱས་པ་སྟེ། དོན་དམ་པར་རྟག་མི་རྟག་སོགས་གང་དུ་ཡང་བརྗོད་
དུ་མེད་པའི་གནད་ཀྱིས་སོ། ། གཉིས་པ་ནི། རིགས་པའི་རྒྱལ་པོ་
རྟེན་འབྲེལ་གྱི་གཏན་ཚིགས་ལ་གོམས་སུ་གཞུག་པས་ནམ་ཞིག་ན་སྣང་
སྟོང་གི་ཕྱོགས་ གཉིས་ སྔར་ལྟར་རེས་མོས་སུ་འཇོག་པ་མེད་ པ་ སྟེ།
- 287 -



འཇོག་མི་དགོས་པར་ཅིག་ཅར་དུ་རྟེན་འབྲེལ་གྱི་རྣམ་བཞག་མི་བསླུ་
བར་མཐོང་བ་ཙམ་ཉིད་ནས་བདེན་པར་ཞེན་པའི་ངེས་ཤེས་ཀྱི་ཡུལ་
གྱི་འཛིན་སྟངས་ཀུན་ལྷང་གིས་འཇིག་པ་ཞིག་བྱུང་ན། དེའི་ཚེ་གཞི་
ནས་ལྟ་བའི་དཔྱད་པ་རྫོགས་པ་ལགས་སོ། ། མདོར་ན་གཞི་གང་
ཞིག་རྟེན་འབྱུང་དུ་རྟོགས་ཙམ་ནས་གཞི་དེ་ཉིད་རང་བཞིན་མེད་པར་
རྟོགས་ཐུབ་བ་ཞིག་བྱུང་ན། དེའི་ཚེ་ལྟ་བའི་དཔྱད་པ་རྫོགས་པ་
ཞེས་བྱའོ། ། བཞི་པ་ནི། ལྟ་ བའི་དཔྱད་པ་རྫོགས་པའི་ཚད་
གཞན་ཡང་ཡོད་དེ། སྣང་པས་སྟོང་པ་ལ་གྲོགས་བྱས་ནས་ཡོད་
མཐའ་སེལ་བ་དང་། སྟོང་པས་སྣང་བ་ལ་གྲོགས་བྱས་ནས་མེད་
མཐའ་སེལ་ཞིང་། དེ་ལྟར་སེལ་བས་རྟེན་འབྲེལ་སྟོང་པའི་དོན་དུ་
འཆར་ལ། སྟོང་ པ་ ཉིད་ ཀྱང་ རྒྱུ་ དང་ འབྲས་བུར་འཆར་ བ་ སྟེ།
རྟེན་འབྱུང་གི་དོན་དུ་འཆར་བའི་ཚུལ་ཤེས་ན། མཐར་འཛིན་གྱི་ལྟ་
བས་འཕྲོགས་པར་མི་འགྱུར་ཏེ། ཡོད་མེད་ཀྱི་མཐའ་བཀག་པའི་
ཕྱིར་རོ། ། སྟོང་ཉིད་རྒྱུ་འབྲས་སུ་ཤར་བ། སྟོང་པ་རྟེན་འབྱུང་
དུ་ཤར་བ། སྟོང་ཤུལ་དུ་བྱ་བྱེད་འཐད་པ་རྣམས་རྣམ་གྲངས་སོ། །
མདོར་ན་དང་པོར་རང་ཉིད་འཁོར་བའི་སྡུག་བསྔལ་གྱིས་མནར་ཚུར་
ཞིབ་ཏུ་བསམ་ནས་ཡིད་འབྱུང་ཅི་སྐྱེར་ལྟ། དེ་སྐྱེས་པ་ན་རང་་་་
ཉམས་ལ་དཔགས་ནས་སེམས་ཅན་གཞན་དག་ཀྱང་སྡུག་བསྔལ་གྱིས་
བཙ
288 -



དབང་མེད་དུ་མནར་བ་ལ་ཤས་མི་བཟོད་པའི་སྙིང་རྗེ་དང༌། དེས་
དྲངས་པའི་བྱང་ཆུབ་ཀྱི་སེམས་ལ་བཅོས་མིན་གྱི་མྱོང་བ་བཏོན། དེ་
ནས་ཕྱི་ནང་གི་ཆོས་ཐོམས་ཅད་གདགས་གཞིའི་རྒྱུ་རྐྱེན་ཚོགས་ཙམ་ལ་
བརྟེན་ནས་འབྱུང་བའི་ཚུལ་བསམས་ཏེ་རང་བཞིན་མེད་པ་ལ་གཏིང༌
ཐག་པ་ནས་ངེས་པ་དྲང་པར་བྱའོ། ། གསུམ་པ་མཇུག་གི་དོན་ལ་
གཉིས། གང་ལ་གདམས་པ་དང་། གང་གིས་གདམས་པའོ། །
དང་པོ་ནི། དེ་ལྟར་སྔར་བཤད་པའི་ལམ་གྱི་གཙོ་བོ་རྣམ་གསུམ་གྱི་
གནད་དོན་རྣམས་རང་གིས་ཇི་བཞིན་རྟོགས་ནས་གཞན་ལ་འདྲི་མི་
དགོས་པ་བྱུང་པའི་ཚེ་མཚན་ཉིད་ཚང་བའི་གནས་དབེན་པ་བསྟེན་ཏེ་
རབ་ཏུ་བརྩོན་པའི་སྟོབས་བསྐྱེད་ནས་གཏན་གྱི་མདུན་མ་སངས་རྒྱས་
ཀྱི་གོ་འཕང་མྱུར་བ་ཉིད་དུ་སྒྲུབས་ཤིག ། ཅེས་ཚ་ཁོ་དཔོན་པོ་
མཁན་ཆེན་ངག་དབང་གྲགས་པ་ལ་བུ་ཞེས་ཉེ་བའི་ཚིག་གིས་བོས་
ནས་ ཐུགས་ བརྩེ་ བ་ ཆེན་ པོས་ རྗེས་ སུ་ གདམས་ པ་ ཡིན་ ནོ། །
གཉིས་པ་ནི། ཞེས་པ་འདི་ནི་མང་དུ་ཐོས་པའི་དགེ་སློང་བློ་བཟང་
གྲགས་པའི་དཔལ་གྱིས་ཚ་ཁོ་དཔོན་པོ་ངག་དབང་གྲགས་པ་ལ་་་་་
གདམས་པའོ། ། ཞེས་གསུངས་ཏེ། གོ་སླའོ། ། འདིར་སྨྲས་
འཇམ་མགོན་དགོངས་ཟབ་ཆུ་གཏེར་ཆེན་པོ་ལས། །
- 289 -



རང་བློའི་སྐྲ་རྩེས་ཇི་ལྟར་ཤེས་ཙམ་ཞིག །
གུས་པས་བླངས་པའི་ལུགས་སུ་བྱས་ལགས་ཀྱང༌། །
དེར་ཡང་ནོངས་པའི་རྡུལ་གྱིས་སྦགས་ཏེ་མཆི། ། །
གལ་ཏེ་འདི་ལ་ལེགས་པའི་ཆ་མཆིས་ན། །
དགེ་དེས་བདག་གཞན་སངས་རྒྱས་མྱུར་ཐོབ་ཅིང༌། །
ནོངས་པར་གྱུར་གང་ལྷ་དང་བླ་མ་ལ། །
སྙིང་ནས་འཆགས་སོ་ཐུགས་རྗེས་བྱང་བར་མཛོད། །
ཅེས་ལམ་གཙོའི་འགྲེལ་ཆུང་དུས་མུན་འཇོམས་པའི་ཉི་འོད་ཅེས་བྱ་བ་འདི་ཡང་
བསྟན་པའི་ཞབས་འདེགས་སུ་བཙུན་གཟུགས་ལམ་མིང་ངག་དབང་ཕུན་ཚོགས་པས་སྦྱར་
བའོ། ། འདིས་ཀྱང་དུས་ཀྱི་མུན་སྟུག་མྱུར་དུ་སངས་ནས་བསྟན་འགྲོའི་བདེ་སྐྱིད་སྔར་
ལྟར་གསལ་བའི་རྒྱུར་གྱུར་ཅིག. ། འགྲོ་དོན་འཕེལ། །
- 29O
-



༄༅། །བློ་སྦྱོང་ཚིགས་བརྒྱད་མ་རྩ་འགྲེལ་
་་་ བཞུགས་སོ། །
༄༅། །བདག་ནི་སེམས་ཅན་ཐམས་ཅད་ལ། ། ཡིད་བཞིན་
ནོར་བུ་ལས་ལྷག་པའི། ། དོན་མཆོག་སྒྲུབ་པའི་བསམ་པ་ཡིས། །
རྟག་ཏུ་གཅེས་པར་འཛིན་པར་ཤོག །གང་དུ་སུ་དང་འགྲོགས་པའི་
ཚེ། ། བདག་ཉིད་ཀུན་ལས་དམན་ལྟ་ཞིང་། །གཞན་ལ་བསམ་པ་
ཐག་པ་ཡིས། །མཆོག་ཏུ་གཅེས་པར་འཛིན་པར་ཤོག ། སྤྱོད་ལམ་
ཀུན་ཏུ་རང་རྒྱུད་ལ། །རྟོག་ཅིང་ཉོན་མོངས་སྐྱེས་མ་ཐག །བདག་
གཞན་མ་རུངས་བྱེད་པས་ན། །བཙན་ཐབས་གདོང་ནས་བཟློག་
པར་ཤོག ། རང་བཞིན་ངན་པའི་སེམས་ཅན་དང་། ། སྡིག་སྡུག་
དྲག་པོས་ནོན་མཐོང་ཚེ། ། རིན་ཆེན་གཏེར་དང་ཕྲད་པ་ལྟར། །
རྙེད་པར་དཀའ་པས་གཅེས་འཛིན་ཤོག ། བདག་ལ་གཞན་གྱིས་
ཕྲག་དོག་གིས། གཤེ་སྐུར་ལ་སོགས་མི་རིགས་པའི། །གྱོང་ཁ་རང་
གིས་ལེན་པ་དང་། །རྒྱལ་ཁ་གཞན་ལ་འབུལ་བར་ཤོག ། གང་ལ་
བདག་གིས་ཕན་བཏགས་པའི། ། རེ་བ་ཆེ་བ་འགའ་ཞིག་གིས། །
- 291 -



ཤིན་ཏུ་མི་རིགས་གནོད་བྱེད་ནའང་། །བཤེས་གཉེན་དམ་པར་བལྟ་
བར་ཤོག ། མདོར་ན་དངོས་སམ་བརྒྱུད་པ་ཡི། ། ཕན་བདེ་མ་་
རྣམས་ཀུན་ལ་འབུལ། ། མ་ཡི་གནོད་དང་སྡུག་བསྔལ་ཀུན་། །
གསང་བས་བདག་ལ་ལེན་པར་ཤོག །དེ་དག་ཀུན་ཀྱང་ཆོས་བརྒྱད་
ཀྱི། ། རྟོག་པའི་དྲི་མས་མ་སྦགས་ཤིང་། ། ཆོས་ཀུན་སྒྱུ་མར་ཤེས་
པའི་བློས། ། ཞེན་མེད་འཆིང་བ་ལས་གྲོལ་ཤོག །
— 292 --



༄༅། །བློ་སྦྱོང་ཚིགས་བརྒྱད་མའི་མཆན་འགྲེལ་
བཞུགས་སོ། །
༄༅། །ན་མོ་གུ་རུ། བླ་མ་སྤྱན་རས་གཟིགས་དབང་གི །
ཞབས་ཀྱི་པདྨོར་གུས་བཏུད་ནས། ། ཐེག་ཆེན་བློ་སྦྱོང་ཚིག་བརྒྱད་
མའི། །འབྲུ་འགྲེལ་ཙམ་ཞིག་བྲི་བར་བྱ། །དེ་ལ་ཚིགས་བཅད་དང་
པོའི་དོན་ནི། མི་གཞན་དག་ཇི་ལྟར་ཡང་གླང་ཐང་པ་བདག་གིས་
ནི་ཡུལ་སེམས་ཅན་ཐམས་ཅད་ལ་བརྟེན་ནས་ཡིད་བཞིན་གྱི་ནོར་བུ་
ལས་ཀྱང་ཆེས་ལྷག་པའི་དོན་མཆོག་བསྒྲུབ་པར་བྱ་སྙམ་པའི་བསམ་པ་
ཡིས་ཀུན་ནས་བསླངས་ཏེ་མ་རྒན་སེམས་ཅན་འདི་ཐམས་ཅད་རྟག་ཏུ་
གཅེས་པར་འཛིན་པར་ཤོག ། དེ་ལ་དོན་མཆོག་ནི། སངས་རྒྱས་ཀྱི་
གོ་འཕང་ཡིན་ལ། དེ་སེམས་ཅན་ལ་བརྟེན་ནས་བསྒྲུབ་ཏུ་ཡོད་པས་
ན། སེམས་ཅན་ནི་ཡིད་བཞིན་གྱི་ནོར་བུ་ལས་ཀྱང་ཆེས་ལྷག་པ་
ཡིན་ནོ། ། །
ཚིགས་བཅད་གཉིས་པའི་དོན་ནི། གནས་གང་དུ་གྲོགས་སུ་
དང་འགྲོགས་ པའི་ ཚེ་ཡང་བདག་ཉིད་ནི་འགྲོགས་ཡུལ་ཀུན་ལས་་་
— 293 -
。
。



དམན་པར་ལྟ་ཞིང་། གཞན་དག་ལ་ནི་ཁ་ཙམ་མིན་པར་བསམ་པ་
ཐག་པ་ཡིས་རང་ལས་མཆོག་ཏུ་བལྟས་ཏེ་གཅེས་པར་འཛིན་པར་ཤོག
མདོར་ན་རང་ལས་དམན་པ་ནི་སུ་ཡང་མེད་སྙམ་དུ་ང་རྒྱལ་དང་་
ཁེངས་པ་སྐྱུངས་ཏེ་འགྲོ་ཀུན་སྤྱི་པོར་འཁུར་དགོས་པའི་དོན་ནོ། །
ཚིགས་བཅད་གསུམ་པའི་དོན་ནི། འགྲེང་འཆག་ཉལ་འདུག་
གི་སྤྱོད་ལམ་ཀུན་ཏུ་རང་རྒྱུད་ལ་དྲན་ཤེས་ཀྱིས་རྟོག་པར་བྱེད་ཅིང་།
བརྟགས་པ་ན་ཉོན་མོངས་སྐྱེས་ནས་འདུག་ན་དེ་མ་ཐག་འདིས་བདག་
གཞན་མ་རུངས་པར་བྱེད་ངེས་པས་ན་རང་སོར་བཞག་ག་ལ་རུང་
སྙམ་དུ་བཙན་ཐབས་སུ་གདོང་ནས་བཟློག་པར་ཤོག ། དོན་བསྡུས་
ན། ཉོན་མོངས་སྐྱེས་མ་ཐག་རིག་པར་བྱས་ནས་འབུར་འཇོམས་བྱ་
དགོས་པའི་དོན་ནོ། །
ཚིགས་བཅད་བཞི་པའི་དོན་ནི། ཡུལ་དུས་གང་ནའང་རུང་
སྟེ་རང་བཞིན་ཤིན་ཏུ་ངན་པའི་སེམས་ཅན་དག་དང༌། དེ་བཞིན་
དུ་ཧ་ཅང་ཚབས་ཆེ་བའི་སྡིག་པའི་ལས་ལ་ཞུགས་པ་དང་། སྡུག་
བསྔལ་ལ་ཤུགས་དྲག་པོས་ཀུན་ནས་ནོན་པའི་ སེམས་ ཅན་རྣམས་་་
མཐོང་ཚེ་སྒྱིད་མི་ལུག་པར་དབུལ་པོས་རིན་ཆེན་གཏེར་དང་ཕྲད་པ་
ལྟར། སེམས་ཅན་འདི་ལྟ་བུ་ནི་བྱང་ཆུབ་སྒྲུབ་པའི་ཡན་ལག་ཏུ་
རྙེད་པར་དཀའ་བས་སོ་སྙམ་དུ་ལྷག་པར་ཡང་གཅེས་པར་འཛིན་པར་
- 294 -



ཤོག །
ཚིགས་བཅད་ལྔ་པའི་དོན་ནི། བདག་ལ་མི་གཞན་གྱིས་ཕྲག་
དོག་གིས་ཀུན་ནས་བསླངས་ཏེ་གཤེ་ཞིང་མཚང་འདྲུ་བ་དང་བསྡིགས་
ཤིང་སྐུར་བ་ལ་སོགས་ཏེ་ཤིན་ཏུ་མི་རིགས་པའི་གནོད་པ་ཆེན་པོ་ཇི་
འདྲ་ཞིག་བྱེད་ནའང་ཅུང་ཟད་ཀྱང་མི་ཁྲོ་བར་གྱོང་དང་ཕམ་ཁ་་་
ཐམས་ཅད་རང་གིས་ལེན་པ་དང༌། ཁེ་དང་རྒྱལ་ཁ་ཐམས་ཅད་
གཞན་ལ་འབུལ་ནུས་པར་ཤོག ། མདོར་ན་རྒྱལ་ཕམ་རྩོད་པ་ན་
ཕམ་ཁ་རང་གིས་ལེན་ཅིང་། རྒྱལ་ཁ་གཞན་ལ་སྟེར་དགོས་པའི་
དོན་ནོ། །
པ་ཚིགས་བཅད་དྲུག་པའི་དོན་ནི། མི་གང་ལ་བདག་གིས་ཕར་
ཕན་ཆེན་པོ་གདགས་པའི་ལན་དུ་ཚུར་ཡང་ཕན་འདོགས་པའི་རེ་བ་
ཆེར་བྱེད་པ་འགའ་ཞིག་གིས་ཕན་ཐོགས་རྒྱུ་ལྟ་ཞོག་གི་དེ་ལས་ལྡོག་སྟེ་
ཤིན་ཏུ་མི་རིགས་པའི་གནོད་པ་ཆེན་པོ་བྱེད་ནའང་ཁྲོར་མི་འཇུག་
པར་བཟོད་པ་ལ་བསྐུལ་བའི་བཤེས་གཉེན་དམ་པར་ལྟ་བར་ཤོག །
དོན་འདི་ལ་འཆད་ཁ་བ་ཆེན་པོས། ཕན་གདགས་ལན་དུ་གནོད་
བྱུང་ན། ། ཡང་ལན་ སྙིང་ རྗེ་ཆེན་པོ་ བསྒོམ། ། ཞེས་ དང༌།
རྒྱལ་སྲས་རིན་པོ་ཆེས། བདག་གིས་བུ་བཞིན་གཅེས་པར་བསྐྱངས་
པའི་ མིས། ། བདག་ ལ་ དགྲ་ བཞིན་ ལྟ་ བར་ བྱེད་ ན་ ཡང་། །
。
༔
。
ས
།
- 295 -



བྱམས་པའི་དབང་གིས་སླར་ཡང་དེ་ཉིད་ཀྱི། ། ཡོན་ཏན་བརྗོད་
པ་རྒྱལ་སྲས་ལག་ལེན་ཡིན། ། ཞེས་སོ། །
ཚིགས་བཅད་བདུན་པའི་དོན་ནི། གོང་དུ་ཇི་སྐད་བཤད་པ་
རྣམས་མདོར་བསྡུས་ན། དངོས་སམ་སྟེ་ད་ལྟ་རང་ལ་དངོས་སུ་ཡོད་
པའམ་དེ་མེད་ཀྱང་བརྒྱུད་པ་ཡི་སྒོ་ནས་འབྱུང་བར་འགྱུར་བའི་ཕན་
བདེ་མ་ལུས་པ་མ་རྣམས་ཀུན་ལ་ཕར་འབུལ་ཞིང་། མ་ཡི་སྟེ་མ་རྒན་
རྣམས་ཀྱི་རྒྱུད་ལ་ཡོད་པའི་རྒྱུ་གནོད་པ་སྡིག་སྒྲིབ་དང་འབྲས་བུ་
གནོད་པ་སྡུག་བསྔལ་ཀུན་གསང་བས་ཏེ་མངོན་ཆུང་གི་སྒོ་ནས་བདག་
ལ་ཚུར་ལེན་ནུས་པར་ཤོག ། །
པ་ཚིགས་བཅད་བརྒྱད་པའི་དོན་ནི། གོང་དུ་བཤད་པའི་ལག་
ལེན་དེ་དག་ཀུན་ཀྱང་འཇིག་རྟེན་ཆོས་བརྒྱུད་ཀྱི་རྟོག་པའི་དྲི་མས་མ་
སྦགས་ཤིང་། ཕྱི་ནང་གི་ཆོས་རྣམས་ཀུན་བརྫུན་པ་སྒྱུ་མ་ལྟ་བུར་
ཤེས་པའི་བློས་གང་ལའང་བདེན་པར་ཞེན་པ་མེད་ཅིང་། མཚན་
མར་འཛིན་པའི་འཆིང་བ་ལས་གྲོལ་བར་ཤོག ། ཅེས་པའོ། ། དེ་ལྟར་
མཆན་འགྲེལ་ཤིན་ཏུ་བསྡུས་པ་འདི་ནི་འགའ་ཞིག་གི་འདོད་མོས་ལྟར་ལམ་མིང་ངག་
དབང་ཕུན་ཚོགས་པས་བྲེལ་སྟབས་སུ་སྦྱར་བའོ། །
– 296
-



༄༅། །ཚེ་སྔ་ཕྱི་དང་ལས་རྒྱུ་འབྲས་ལས་བརྩམས་པའི་
གཏམ་གྱི་ཕྲེང་བ་སྐལ་བཟང་མགུལ་རྒྱན་
ཞེས་བྱ་བ་བཞུགས་སོ། །
༄༅། །ན་མོ་གུ་རུ། བཅོས་མིན་དད་གུས་སྙིམ་པའི་མེ་ཏོག་
གིས། ། འཇམ་དབྱངས་ཞབས་ལ་གུས་པས་ཉེར་མཆོད་ནས། །
བདག་གཞན་དུས་འདིར་ཆད་ལྟའི་གཡང་ས་ལས། །སྲུང་ཕྱིར་ཆོས་
ཀྱི་སྒྲོན་མེ་འདི་བཀྱེའོ། ། ཇི་སྐད་དུ། དབུ་མ་རིན་ཆེན་ཕྲེང་བ་
ལས། །དམ་པའི་ཆོས་ཀྱི་སྣོད་ལ་ནི། ། ཆོས་འགྲུབ་འགྱུར་ཏེ་གང་
ཞིག་ལ། །དང་པོར་མངོན་པར་མཐོ་བའི་ཆོས། །ཕྱིས་ནི་ངེས་པར་
ལེགས་འབྱུང་བའོ། ། ཞེས་གསུངས་པ་ལྟར། བསྒྲུབ་བྱའི་ཆོས་ཀྱི་
སྙིང་པོ་བསྡུས་ན། གནས་སྐབས་ཀྱི་བསྒྲུབ་བྱ་མངོན་མཐོ་དང༌།
མཐར་ཐུག་གི་བསྒྲུབ་བྱ་ངེས་ལེགས་གཉིས་སུ་འདུ་ཞིང་། དེ་གཉིས་
སྒྲུབ་བྱེད་ཀྱི་རྒྱུའི་གཙོ་བོ་ཡང་དེ་ཉིད་ལས། དེ་ཡི་སྒྲུབ་པ་མདོར་
བསྡུས་ན། ། མདོར་ན་དད་དང་ཤེས་རབ་བོ། ། ཞེས་གསུངས་པ་
ལྟར། ལས་འབྲས་ལ་ཡིད་ཆེས་པའི་དད་པ་དང་། བདག་མེད་ཀྱི་
དོན་རྟོགས་པའི་ཤེས་རབ་གཉིས་སུ་འདུ་ལ། དེ་གཉིས་ལས་གཙོ་ཆེ་
— 297 -



བ་ཤེས་རབ་ཡིན་མོད་ཀྱང་སྔོན་དུ་གལ་ཆེ་བ་དད་པ་ཉིད་ཡིན་ཏེ།
དེ་ཉིད་ལས། འདི་གཉིས་གཙོ་བོ་ཤེས་རབ་སྟེ། ། དེ་ཡི་སྔོན་འགྲོ་
དད་པ་ཡིན། ། ཞེས་སོ། །དེས་ན་འདིར་ལས་འབྲས་ལ་ཡིད་ཆེས་
པའི་ཐབས་ལས་བརྩམས་ཏེ་ཅུང་ཟད་བརྗོད་ན་གཉིས་ཏེ། །
ལས་འབྲས་ཀྱི་རྟེན་བཤད་པ་དང་། བརྟེན་པ་ལས་འབྲས་
ཉིད་བཤད་པའོ། ། དང་པོ་ལ། ཚེ་སྔ་ཕྱི་ཡོད་པར་བསྒྲུབ་པ་དང་།
མེད་པར་དགག་པའོ། ། དང་པོ་ལ། ཤེས་བྱེད་ཀྱི་ཁུངས། སྒྲུབ་
བྱེད་ ཀྱི་ རིགས་ པ། གོ་ བྱེད་ ཀྱི་དཔེ། ཡིད་ཆེས་ པའི་ ལོ་ རྒྱུས།
ཤེས་མི་ཤེས་ཀྱི་སྐྱོན་བཤད་པའོ། ། དང་པོ་ནི་མདོ་ལས། རྒྱལ་པོ་
ཆེན་པོ་འཇིག་རྟེན་འདི་ནས་ཕ་རོལ་ཏུ་འཕོ་སྟེ་སྐྱེ་བ་ལེན་པ་ན་རྟག་པ་
འཕོ་བ་ཡང་མ་ཡིན་ནོ། ། ཞེས་འབྱུང་བ་ལྟ་བུ་སྟེ། མཐའ་ཡས་པ་
ཞིག་ཡོད་དོ། །གཞན་ཡང་རྗོད་བྱེད་གསུང་རབ་ཀྱི་གནད་བསྡུས་ན་
བརྗོད་བྱ་མངོན་མཐོ་དང་ངེས་ལེགས་ཀྱི་ཐབས་སྟོན་པ་གཉིས་སུ་འདུ་
ཞིང་། སྐྱེ་བ་སྔ་ཕྱི་མེད་ན་དེ་གཉིས་ཀྱི་གཞི་མེད་པས། དོན་ཐོབ་
ཀྱི་དབང་དུ་བྱས་ན་རྒྱལ་བའི་གསུང་རབ་བཞུགས་སོ་ཅོག་ཚེ་སྔ་ཕྱི་
ཡོད་པའི་རྒྱབ་རྟེན་གྱི་ཁུངས་སོ། ། གཉིས་པ་སྒྲུབ་བྱེད་ཀྱི་རིགས་པ་
བཞི་སྟེ། རིགས་འདྲ་སྔོན་སོང་གིས་བསྒྲུབ། ཉེར་ལེན་སྔོན་སོང་
གིས་བསྒྲུབ། གོམས་པ་སྔོན་སོང་གིས་བསྒྲུབ། མྱོང་བ་སྔོན་སོང་
298 -



གིས་བསྒྲུབ་པའོ། ། དང་པོ། ཚད་མ་རྣམ་འགྲེལ་ལས། སྐྱེ་བ་
ཡོངས་སུ་ལེན་པ་ན། ། འབྱུང་རྔུབ་དབང་པོ་བློ་དག་ནི། །རང་གི་
རིགས་ལ་ལྟོས་མེད་ཅན། །ལུས་ཉིད་འབའ་ཞིག་ལས་སྐྱེས་མིན། །
ཧ་ཅང་ཐལ་ཕྱིར། ཞེས་གསུངས་པ་ལྟར། བྱིས་པ་སྐྱེས་མ་ཐག་
པའི་དབུགས་འབྱུང་རྔུབ་སོགས་རང་རང་གི་རིགས་འདྲ་སྔོན་དུ་སོང་
བ་ལ་ལྟོས་པ་མེད་པར་དེ་དག་ལུས་འབའ་ཞིག་ལས་སྐྱེས་པ་ཡིན་ན།
མི་མཐུན་པའི་རྒྱུ་ལས་སྐྱེ་བར་སོང་བས། སྐྱེ་བ་སོགས་ཧ་ཅང་ཐལ་
དུ་མ་ཞིག་ཁས་ལེན་དགོས་པར་འགྱུར་རོ། ། དེའི་ཕྱིར་དེ་དག་
རང་རང་གི་རིགས་འདྲའི་རྒྱུ་ལས་སྐྱེ་བར་འོས་མེད་ཀྱིས་གྲུབ་པས།
རྒྱུ་མཚན་དེ་ཉིད་ཀྱིས་ཚེ་སྔ་མ་ཡོད་པར་དཔོག་ནུས་པ་སྟེ། ཚེ་་
འདིར་སྐྱེས་མ་ཐག་པའི་དབུགས་འབྱུང་རྔུབ་སོགས་ཀྱི་རིགས་འདྲ་སྔ་
མ་ཞིག་ཡོད་ན་དེ་ཚེ་སྔ་མའི་གང་ཟག་གི་རྒྱུད་ལ་བཞག་དགོས་པའི་
གནད་ཀྱིས་སོ། ། མདོར་བསྡུས་ན་བྱིས་པ་སྐྱེས་མ་ཐག་པའི་རིག་
པ་ཆོས་ཅན། རིག་པ་སྔ་མ་སྔོན་དུ་སོང་སྟེ། རིག་པ་ཡིན་པའི་
ཕྱིར། དཔེར་ན་ད་ལྟའི་རིག་པ་བཞིན། ། ཞེས་འགོད་པར་བྱ་བ་
སྟེ། སློབ་དཔོན་དཔའ་བོས། སྔ་མའི་བློ་ལས་ཕྱི་མའི་བློ་གྲུབ་
ན། ། འཇིག་རྟེན་ཕ་རོལ་ཡོད་པར་དེ་ལས་མངོན། ། མངལ་
ན་འདུག་པའི་སྔོན་རོལ་བློ་དེ་ནི། ། དེ་མ་ཐག་པའི་ཚེ་རབས་སྔ་
— 299 --



མའི་བློ། ། ཞེས་དང་། སློབ་དཔོན་ལེགས་ལྡན་གྱིས། མངལ་
གནས་སྔོན་རོལ་བློ་ལ་ནི། ། མདུན་རོལ་ཁོ་ནར་འགགས་བློ་་་་
ཡོད། ། ཡང་ ན་ བློ་ ཕྱིར་ དེ་ འོག་ བཞིན། ། ཞེས་ སོ། །
གཉིས་པ་ཉེར་ལེན་སྔོན་སོང་གིས་བསྒྲུབ་པ་ནི། རྣམ་འགྲེལ་ལས།
རྣམ་ཤེས་མིན་པ་རྣམ་ཤེས་ཀྱི། ། ཉེར་ལེན་མིན་པའི་ཕྱིར་ཡང་
འགྲུབ། ། ཅེས་གསུངས་པ་ལྟར་ཏེ། དཔེར་ན་ནས་ཀྱི་མྱུ་གུའི་
ཉེར་ལེན་ལ་ནས་ཀྱི་ས་བོན་ཞིག་ངེས་པར་དགོས་པ་ལྟར་རྣམ་ཤེས་ཀྱི་
རྒྱུན་སྔ་མ་ཞིག་ཡོད་དགོས། དེ་ཡོད་ན། སྐྱེ་བ་སྔ་མ་ཡོད་དགོས་
པ་སྟེ་རྒྱུ་མཚན་སྔར་བཞིན་ནོ། ། དེས་ན་ཚེ་འདིའི་ཐོག་མའི་རྣམ་
ཤེས་ཆོས་ཅན། རྣམ་ཤེས་སྔ་མའི་ཉེར་ལེན་ལས་བྱུང་སྟེ། རྣམ་
ཤེས་ཡིན་པའི་ཕྱིར། དཔེར་ན་དེ་རང་གི་རྣམ་ཤེས་བཞིན། ཞེས་
པའི་གཏན་ཚིགས་འདིས་ཀྱང་ཚེ་སྔ་མ་ཡོད་པར་འགྲུབ་སྟེ། སློབ་
དཔོན་ཞི་བ་འཚོས། དེ་ཕྱིར་ཐོག་མའི་རྣམ་ཤེས་ནི། ། རང་གི་
ཉེར་ལེན་སྟོབས་ལས་བྱུང། ། རྣམ་ཤེས་ཉིད་སོགས་གཏན་ཚིགས་
ཀྱིས། ། ད་ལྟར་པ་ཡི་རྣམ་ཤེས་བཞིན། ། ཞེས་གསུངས་པ་
ལྟར་རོ། ། གསུམ་པ་གོམས་པ་སྔོན་སོང་གིས་བསྒྲུབ་པ་ནི། ཇི་
སྐད་ དུ། གོམས་ ལས་ འདོད་ ཆགས་ སོགས་ གསལ་ བར། །
མཐོང་ཕྱིར་འདོད་རྒྱལ་ཉིད་མིན་ཏེ། ། རྒྱུ་མེད་སྐྱེ་བ་འགལ་ཕྱིར་
– 300 –



རོ། ། ཞེས་ད་ལྟ་རང་རྒྱུད་ལ་ཡོད་པའི་ཆགས་སྡང་སོགས་གོམས་
པའི་རྗེས་སུ་བྱེད་པར་མྱོང་བས་གྲུབ་པ་དཔེར་བྱས་ནས། བློ་ཐམས་
ཅད་གོམས་པའི་རྗེས་སུ་བྱེད་པར་གསུངས་ཏེ། དེ་ལྟར་ན་བྱིས་པ་
སྐྱེས་མ་ཐག་པའི་རིག་པ་ཆོས་ཅན། རང་རྒྱུ་གོམས་པ་སྔ་མ་སྔོན་དུ་
སོང་སྟེ། རིག་པ་ཡིན་པའི་ཕྱིར་དཔེར་ན་ད་ལྟ་རང་རྒྱུད་ལ་ཡོད་
པའི་ཆགས་སྡང་འདི་བཞིན་ནོ། ། ཞེས་པའི་སྦྱོར་བ་ལས་ཀྱང་ཚེ་
སྔ་མ་ཡོད་པར་དཔོག་ནུས་པ་སྟེ་གཞུང་གི་དགོངས་པ་རྨ་མེད་པའོ། །
དེས་མཚོན་ནས་བཙས་མ་ཐག་བའི་བྱིས་པས་ནུ་ཞོ་འཐུང་ཤེས་པ་
སོགས་ཚེ་འདིར་གསར་དུ་བསླབ་མི་དགོས་པ་རང་གི་ངང་གིས་ཤེས་
པའི་རིགས་མཐའ་དག་ཚེ་རབས་སྔ་མའི་གོམས་ཤུགས་སུ་ཤེས་པར་བྱ་
བར་གསུངས་པ་སྟེ། སློབ་དཔོན་དཔའ་བོས། ། བློ་ཡི་མཐུ་སྟོབས་
གསལ་བ་མེད་པ་དང་། ། དབང་པོ་རྣམས་ཀྱང་བླུན་པའི་རང་
བཞིན་ ཅན། ། བཙས་ མ་ ཐག་ ཏུ་ སུས་ ཀྱང༌ མ་ བསྟན་ པར། །
ཁ་ཟས་ཟ་བར་རྩོལ་བ་བྱེད་པ་དང་། ། ནུ་ཞོ་འཐུང་བར་རྩོལ་བ་
བྱེད་པ་ཡང་། ། དེ་དག་ཚེ་རབས་གཞན་ལ་གོམས་པའི་མཐུས། །
ཞེས་དང་། སློབ་དཔོན་ལེགས་ལྡན་གྱིས། བེའུ་ཡང་སྔོན་ཆད་
གོམས་བྱས་པས། ། བྱུང་མ་ཐག་ཏུ་ཟས་འཚོལ་བྱེད། ། ཟས་
ཀྱི་དོན་དུ་བསྐྱོད་པའི་ཕྱིར། ། དཔེར་ན་དབང་པོ་སྨིན་པ་་་་་་
- 301 ཁ



བཞིན། ། ཞེས་སོ། ། མདོར་ན་བདག་ལྟ་བུའི་སོ་སྐྱེ་ཐ་མལ་པ་
རྣམས་ལ་དད་སོགས་དགེ་བའི་བསམ་པ་ནི་འབད་ཀྱང་མི་སྐྱེ་ཞིང་།
བརྒྱ་ལན་རེ་ཙམ་སྐྱེས་ཀྱང་ཤུགས་ཞན་ཅིང་རྒྱུན་ཡང་མི་བརྟན་པ་དེ་
ལྟར་ལ། ཆགས་ སོགས་ མི་དགེ་བའི་བསམ་པ་ནི་བཀག་ཀྱང་མ་
ཁེགས་པར་ངམ་ངམ་ཤུགས་ཀྱིས་སྐྱེ་ཞིང་། སྐྱེས་པ་དེ་ཡང་ཡུན་
རིང་ལ་ཤུགས་དྲག་པོ་སྐྱེ་བ་མྱོང་བས་གྲུབ་པ་དེ་ལྟར་ཏེ་འདིས་ཀྱང་ཚེ་
རབས་སྔ་མ་རྣམས་སུ་ཆགས་སོགས་ཉོན་མོངས་ལ་གོམས་པ་ལྷག་པར་
ཆེ་བ་དང་ཅིག་ཤོས་ལ་གོམས་འདྲིས་མེད་པར་ཆེས་གསལ་བར་མཚོན་
པ་ ཡིན་ ནོ། ། བཞི་པ་ མྱོང་ བ་ སྔོན་ སོང་ གིས་ བསྒྲུབ་ བ་ ནི།
བསམ་ གཏན་ བསྒོམ་ སྟོབས་ ཀྱིས་ ཚེ་ རབས་ དྲན་ པ་ ཡོད་ པས། །
འདིས་ཀྱང་ཚེ་རབས་སྔ་མ་ཡོད་པར་མཚོན་ནུས་པ་སྟེ། སློབ་དཔོན་
དཔའ་བོས། བསམ་གཏན་གོམས་བྱས་དྲན་པ་གསལ་བ་ཡིས། །
ཚེ་རབས་སྔ་མ་དྲན་པའང་དེ་ན་ཡོད། ། འཇིག་རྟེན་ཕ་རོལ་དེ་
ལས་རྗེས་སུ་དཔོག ། ང་བདག་ལས་ཀྱང་མངོན་པར་མི་འགྱུར་
རོམ། ། ཞེས་དང་། སློབ་དཔོན་ལེགས་ལྡན་འབྱེད་ཀྱིས། ཚེ་
རབས་དྲན་པ་སོགས་ཡོད་དང་། ཞེས་སོ། ། ཇི་སྐད་བཤད་པའི་
རིགས་པ་བཞི་པོ་དེ་དག་ལ་བརྟེན་ནས་ཚེ་སྔ་མ་ཡོད་པར་དངོས་སུ་
གྲུབ་ཅིང༌། དེ་གྲུབ་པ་ན་ཚེ་ཕྱི་མ་ཡོད་པར་ཡང་དོན་གྱིས་གྲུབ་པ་སྟེ།
- 302 ཁ་



ཅིའི་ཕྱིར་ན་སྔ་མའི་གང་ཟག་འདིར་འོངས་ལ། འདིའི་གང་ཟག་ཕྱི་
མར་མི་འགྲོ་ བའི་ རྒྱུ་མཚན་བཤད་དུ་མེད་ པའི་ གནད་ཀྱིས་སོ། །
དེ་ ལྟར་ ཡང་ ཚད་ མ་ རྣམ་ འགྲེལ་ ལས། མཚམས་སྦྱོར་ བར། །
ནུས་ལྡན་མཐོང་བ་གང་དེ་ལ། ། ཅི་ཞིག་ཡོད་གྱུར་གང་མེད་པ། །
གང་གིས་ཕྱི་ནས་མཚམས་སྦྱོར་མེད། ། ཅེས་གསུངས་པའི་་་་་་
དགོངས་པའོ། ། སྦྱོར་ངག་ཏུ་དྲིལ་ན། ཚེ་འདིའི་རིགས་རྒྱུན་ཐ་
མ་ཆོས་ཅན། རིག་པ་ཕྱི་མར་མཚམས་སྦྱོར་ཏེ། ཆགས་བཅས་ཀྱི་
རིག་པ་ཡིན་པའི་ཕྱིར། དཔེར་ན་ཚེ་སྔོན་མའི་རིག་རྒྱུན་ཐ་མ་་་་
བཞིན། ཞེས་པའི་ཚུལ་དུ་འགོད་པར་བྱ་བ་སྟེ། སློབ་དཔོན་ཞི་བ་
འཚོས། འཆི་ཁའི་སྐད་ཅིག་རྣམ་ཤེས་ནི། ། རང་གི་ཉེར་བླང་
སྐྱེད་ནུས་ཏེ། ། ཆགས་པ་བྱས་པའི་འབྲེལ་བ་ཉིད། ། སྔོན་གྱི་
རྣམ་པར་ཤེས་པ་བཞིན། ། ” ཞེས་གསུངས་པའི་ཕྱིར་རོ། ། འོ་
ན་རིགས་པ་འདི་རྣམས་འབྲས་རང་མ་དམིགས་པའི་རྟགས་གསུམ་གྱི་
ནང་ནས་གང་ཞེ་ན། ཚེ་སྔ་མ་ཡོད་པར་བསྒྲུབ་པའི་རིགས་པ་བཞི་
ནི་འབྲས་རྟགས་དང༌། ཕྱི་མ་ཡོད་པར་བསྒྲུབ་པའི་རིགས་གཅིག་ནི་
རང་བཞིན་གྱིས་རྟགས་ཏེ། མཁས་པ་ཆེན་པོ་ཀཱ་མ་ལ་ཤཱི་ལའི་་་
དགོངས་པའོ། ། གསུམ་པ་གོ་བྱེད་ཀྱི་དཔེ་ནི། འཆི་འཕོའི་མདོ་
ལས། ཉིང་མཚམས་སྦྱོར་བའི་དཔེ་བརྒྱད་གསུངས་ཏེ། ༡དེའང་
303 ཐ-



བླ་མའི་ཁ་ཏོན་སློབ་མས་ཤེས་པའི་དཔེས་སྔ་མའི་རྣམ་ཤེས་ཕྱི་མའི་
རྣམ་ཤེས་སུ་ཉིང་མཚམས་ཇི་ལྟར་སྦྱོར་བ། ༢ མར་མེ་གཅིག་ལས་
གཉིས་པར་ཆད་པའི་དཔེས་ཉིང་མཚམས་སྦྱོར་བ་རྟག་ཆད་དུ་མི་
འགྱུར་བ། ༣མེ་ལོང་གི་ནང་དུ་བྱད་བཞིན་གྱི་གཟུགས་བརྙན་་་་
འབྱུང་བའི་དཔེས་སྔ་མ་ཡོད་པའི་སྒོ་ནས་ཕྱི་མའང་ཡོད་ལ། དངོས་
པོ་ཡང་མི་འཕོ་ཞིང་། ཕ་རོལ་ཡང་ཡོད་ངེས་པ། ༤རྒྱ་ལ་ཡོད་
པའི་རི་མོ་ཅི་འདྲ་བ་རྒྱུའི་འབུར་ལ་འབྱུང་བའི་དཔེས་ལས་བཟང་
ངན་ཇི་ལྟར་བསགས་པ་དང་མཐུན་པར་སྐྱེ་བ་ལེན་པ། ༥མེ་ཤེལ་
ལས་མེ་འབྱུང་བའི་དཔེས་འགྲོ་བ་རིས་མི་མཐུན་པ་ནས་རིས་མཐུན་
པར་སྐྱེ་བ་ལེན་པ་མི་འགལ་བ། མྱུ་གུ་སྐྱེས་ཚེ་ས་བོན་འགགས་
ནས་མེད་ཀྱང་རྒྱུན་ཆད་དུ་མི་འགྲོ་བའི་དཔེས་ཕྱི་མར་སྐྱེ་བ་ལེན་དུས་
སྔ་མའི་ གང་ ཟག་ འགགས་ ནས་ མེད་ ཀྱང་ རྒྱུན་ཆད་དུ་མི་འགྲོ་བ།
༧སྐྱུར་པོ་མྱོང་ཟིན་མ་བརྗེད་པའི་མི་ལ་སྐྱུར་ཞེས་བརྗོད་པ་ན་ད་ལྟ་ཁ་
ནང་སྐྱུར་པོ་མེད་ཀྱང་འགྲམ་ཆུ་ལྡང་བ་མི་འགལ་བའི་དཔེས་སྐྱེ་བ་
ལེན་དུས་སྐྱེད་བྱེད་ཀྱི་ལས་འགགས་ནས་མེད་ཀྱང་དེ་ལ་བརྟེན་ནས་
སྐྱེ་བ་ལེན་པ་མི་འགལ་བ། ༨ མིས་བརྗོད་པའི་སྒྲ་ལས་བྲག་ཆ་་་
འབྱུང་ཡང་དཔྱད་ན་མི་རྙེད་པའི་དཔེས་ལས་ཉོན་སོགས་ཀྱི་རྒྱུ་རྐྱེན་
རྟེན་འབྲེལ་ཚོགས་ཙམ་ལ་བརྟེན་ནས་སྐྱེ་བ་ལེན་ཀྱང་དོན་དམ་པར་
- 304 ཁ་



གཅིག་ཐ་དད་གང་དུའང་མེད་པར་བསྟན་པ་སྟེ། མདོ་ཙམ་མོ། །
གཞན་ཡང་སྐྱེ་བ་སྔ་ཕྱི་གཉིས་ཀྱི་མཚོན་དོན་དུ་དཔེ་བརྒྱད་པོ་རེ་རེར་
ཡང་ནང་གསེས་ཀྱི་ཆ་གཉིས་རེ་ཡོད་ཅིང༌། ཆ་སྔ་མ་སྔ་མས་ནི་རྟག་
མཐའ་དང་ཕྱི་མ་ཕྱི་མས་ནི་ཆད་མཐའ་འགོག་པར་ཡང་གསུངས་ཏེ།
དེའི་ཚུལ་ཡང་ཚེ་སྔ་མའི་གང་ཟག་ལ་ལྟོས་མེད་དུ་ཕྱི་མའི་གང་ཟག་
འབྱུང་བ་ཡིན་ན། སྔ་མའི་གང་ཟག་རྒྱུན་ཆད་དུ་འགྲོ་བ་དང་ཕྱི་
མའི་གང་ཟག་རྒྱུ་མེད་ལས་སྐྱེ་བའི་ཉེས་པ་གཉིས་འབྱུང་བ་ལས་དེ་ལྟ་
མིན་པ་ནི། བླ་མའི་ཁ་ཏོན་ལ་མ་བརྟེན་པར་སློབ་མའི་ཁ་ཏོན་མི་
འབྱུང་བ་དང༌། མར་མེ་སྔ་མ་ལ་མ་བརྟེན་པར་ཕྱི་མ་མི་འབྱུང་བ་
སོགས་དཔེ་ཕྱི་མ་ཕྱི་མ་རྣམས་ལ་བརྟེན་ནས་ཤེས་དགོས་པར་གསུངས་
ཤིང་། ཡང་སྐྱེས་བུ་གང་ཞིག་ཁང་བཟང་ནས་ཁང་བཟང་དུ་རྒྱུ་
བའི་ཚུལ་གྱིས་སྔ་མའི་གང་ཟག་རིལ་པོ་ཕྱི་མར་འཕོས་པ་ཡིན་ན་ཕྱི་
མའི་གང་ཟག་མི་མཐུན་པའི་རྒྱུ་ལས་སྐྱེ་བ་དང་སྔ་མའི་གང་ཟག་རྟག་
དངོས་སུ་ཐལ་བའི་ཉེས་པ་གཉིས་འབྱུང་བ་ལས་དེ་ལྟ་མིན་པ་ནི་བླ་
མའི་ཁ་ཏོན་རིལ་པོ་སློབ་མའི་རྒྱུད་ལ་འཕོས་པ་མིན་པ་དང་། མར་
མེ་སྔ་མ་རིལ་པོ་ཕྱི་མར་འཕོས་པ་མིན་པ་སོགས་དཔེ་སྔ་མ་སྔ་མ་རྣམས་
ལ་ བརྟེན་ནས་ཤེས་དགོས་པར་གསུངས་སོ། ། དེ་ལྟར་ཞིབ་ ཏུ་
དཔྱོད་མི་ཤེས་པའི་དབང་གིས་སྐྱེ་བ་ལེན་པའི་མཚམས་འདི་ནས་
- 305 -



བདག་རྟག་ཆད་དུ་སྨྲ་བ་སོགས་ཀྱི་ངན་རྟོག་གི་ཚོགས་རྣམས་འབྱུང་
བར་གཟིགས་ནས་བཅོམ་ལྡན་འདས་རང་ཉིད་ཀྱི་སེམས་ཅན་རྣམས་
སྐྱེ་བ་ཇི་ལྟར་ལེན་བའི་ཚུལ་དཔེ་བརྒྱད་དང་སྦྱར་ནས་རྒྱས་པར་་་་
གསུངས་ཤིང་དོན་འདི་ལ་ནན་ཏན་དུ་བྱ་བར་ཡང་གསུངས་ཏེ། །
ཇི་སྐད་དུ། རྒྱལ་པོ་ཆེན་པོ་འཇིག་རྟེན་འདི་ནས་ཕ་རོལ་ཏུ་འཕོ་སྟེ།
སྐྱེ་བ་ལེན་པ་ན་རྟག་པ་འཕོ་བ་ཡང་མ་ཡིན་ནོ། ། ཆད་པ་འགགས་
ཏེ་མེད་པ་ཡང་མ་ཡིན་ནོ། ། རྒྱུ་མེད་བའང་མ་ཡིན་ནོ། ། རྒྱུ་
མེད་པ་ལས་བྱུང་བའང་མ་ཡིན་ནོ། ། བྱེད་པ་པོས་བྱུང་པའང་མ་
ཡིན་ཏེ། ལས་དང་ཉོན་མོངས་པའི་རྒྱུ་རྐྱེན་ཚོགས་པ་ལས་སྐྱེ་བར་
ལྟའོ། ། ཞེས་ སོ། ། བཞི་ པ་ ཡིད་ ཆེས་ པའི་ ལོ་ རྒྱུས་ ནི།
བདག་ཅག་གི་སྟོན་པས་སྔོན་སློབ་པ་ལམ་གྱི་གནས་སྐབས་སུ་དག་མ་
དག་གི་སྐུའི་སྐྱེ་བ་ཇི་ལྟར་བཞེས་པ་དང་། དེ་བཞིན་དུ་སངས་རྒྱས་
བྱང་སེམས་གཞན་གྱི་སྐུའི་སྐྱེ་བ་སྔ་ཕྱིས་ལས་བརྩམས་ཏེ་ཇི་སྙེད་ཅིག་
གསུངས་པ་ཐམས་ཅད་སྦྱར་རྒྱུ་ཡིན་ལ། དེར་མ་ཟད་སྔོན་གྱི་སྐྱེས་
ཆེན་དུ་མས་ཚེ་རབས་སྔ་ཕྱི་གསལ་བར་དྲན་པའི་ལོ་རྒྱུས་རྣམ་ཐར་ཇི་
སྙེད་ཅིག་མཆིས་པ་རྣམས་དང་། གང་ཟག་ཆེ་གེ་མོ་ཤི་ནས་ལྷར་
སྐྱེས་སོ་འདྲེར་སྐྱེས་སོ་བྱ་བ་ལ་སོགས་པའི་གཏམ་རྒྱུད་རྣམས་ཀྱང་
སྦྱར་དུ་རུང་ཞིང་། གང་གིས་ཚེ་སྔ་ཕྱི་ཡོད་པ་ལ་ཡིད་ཆེས་ཀྱི་ངེས་པ་
ཁ 306 -



སྟེར་བར་སྣང་ན། འཇིག་རྟེན་པའི་འདྲེ་སྒྲུང་དག་ཀྱང་སྦྱར་དུ་རུང་
བ་སྟེ། རྨ་ཁར་ཕན་ན་ཁྱི་ཚིལ་ཡང་བསྐུས་ཟེར་བའི་དཔེ་བཞིན་
ནོ། ། ལྔ་པ་ཚེ་སྔ་ཕྱི་ཡོད་པ་ཤེས་མི་ཤེས་ཀྱི་སྐྱོན་ཡོན་ལ་གཉིས།
གནས་སྐབས་ཀྱི་སྐྱོན་ཡོན་དང་། མཐར་ཐུག་གི་སྐྱོན་ཡོན་ནོ། །
དང་པོ་ནི། ཚེ་སྔ་ཕྱི་ཡོད་པར་ཤེས་ནས་ཡིད་ཆེས་པ་ཞིག་བྱུང་ན།
ཕྱི་མར་ངན་སོང་དུ་ལྷུང་གིས་དོགས་ནས་དཀོན་མཆོག་ལ་སྐྱབས་སུ་
འགྲོ་བ་དང་ལས་འབྲས་ལ་བླང་དོར་བྱེད་པ་ཞིག་འོང་ལ། དེ་ལྟར་
བྱས་པས་ཕྱི་མར་ངན་སོང་ལས་ལྡོག་སྟེ་བདེ་འགྲོ་ཐོབ་པ་ཞིག་འོང་གི་
། གཞན་དུ་ཕྱི་མའི་དོན་གཉེར་ཙམ་ཡང་མེ་སྐྱེ་ན། ཕྱི་མར་ངན་
སོང་གིས་འཇིགས་ནས་བདེ་འགྲོ་ཐོབ་ཐབས་ག་ལ་བྱེད་དེ་མི་བྱེད། །
དེ་མི་བྱེད་ན་ཕྱི་མར་རྒྱུ་མེད་རྐྱེན་མེད་དུ་བདེ་འགྲོ་ག་ལ་ཐོབ་སྟེ་མི་
ཐོབ་པས། གནས་སྐབས་མངོན་མཐོའི་གོ་འཕང་ཐོབ་དང་མི་ཐོབ་
ཀྱང་ཚེ་སྔ་ཕྱི་ཡོད་པར་ཤེས་དང་མི་ཤེས་ལ་རག་ལས་པ་ཉིད་དོ། །
གཉིས་པ་ནི། འཁོར་བའི་སྡུག་བསྔལ་ལ་མཐའ་མེད་པར་ཤེས་ནས་
ཐར་པ་ལ་དོན་གཉེར་གྱི་བསམ་པ་སྐྱེ་བ་དང་སེམས་ཅན་ཐམས་ཅད་
དྲིན་ཅན་གྱི་ཕ་མར་ཤེས་ནས་དེ་དག་ལ་བྱམས་པ་དང་སྙིང་རྗེ་སྐྱེ་མི་སྐྱེ་
སོགས་ཀྱང་ཚེ་སྔ་ཕྱི་ཡོད་པར་ཚད་མས་ཤེས་མི་ཤེས་ལ་རག་ལས་པས་
ངེས་ལེགས་ཐར་པ་དང་ཐམས་ཅད་མཁྱེན་པའི་གོ་འཕང་ཐོབ་མི་ཐོབ་
-- 307 -



ཀྱང་ཚེ་སྔ་ཕྱི་ཡོད་པར་ཤེས་དང་མི་ཤེས་ལ་རག་ལས་པ་སྟེ། དེ་ལ་
དགོངས་ནས། མཁས་སྒྲུབ་ཆོས་ཀྱི་རྒྱལ་པོས། ཇི་སྲིད་སྐྱེ་བ་སྔ་ཕྱི་
ཡོད་པར་རིགས་སྟོབས་ཀྱིས་མ་ངེས་པ་དེ་སྲིད་དུ་མངོན་པར་མཐོ་བ་
དང་ངེས་པར་ལེགས་པའི་ལམ་ཐམས་ཅད་ཀྱི་སྒོ་འགགས་ཏེ་འདུག་པ་
ཡིན་ནོ། ། ཞེས་བཀའ་སྩལ་བ་ལགས་སོ། ། མདོར་ན་ཚེ་སྔ་ཕྱི་
ཡོད་པར་ཇི་བཞིན་ཤེས་དང་མི་ཤེས་ནི་ལེགས་ཉེས་ཐམས་ཅད་ཀྱི་
གཞི་རྩ་གཅིག་པུ་ཡིན་པས། གནས་འདི་ལ་ལུང་རིགས་ཀྱི་ལམ་ནས་
དྲངས་པའི་ངེས་པ་བརྟན་པོ་བཙལ་བར་བྱའོ་གསུང༌། གཉིས་པ་ཚེ་
སྔ་ ཕྱི་ མེད་ པར་ དགག་ པ་ ནི། ཚེ་སྔ་ཕྱི་ཡོད་ པར་ མི་འཐད་དེ།
ལུས་སེམས་གཉིས་ལས་ལུས་ཕྱི་མར་མི་འགྲོ་ཞིང་། སེམས་ཀྱང་ལུས་
ལ་བརྟེན་ཏེ་གནས་པས་ལུས་ཞིག་ནས་རྒྱུན་ཆད་པ་ཉིད་ཀྱི་དེ་ཡང་
ཞིག་ནས་རྒྱུན་ཆད་པའི་ཕྱིར་ཅེ་ན། དཔྱད་དེ། བློ་ལུས་ལ་བརྟེན་
ན་ཚུལ་ཇི་ལྟར་དུ་བརྟེན། སྒྲོན་མེ་ལ་སྒྲོན་འོད་ལྟར་འབྲས་བུའི་
ཚུལ་དུ་བརྟེན་ཏམ། མེ་ལ་ཚ་བ་ལྟར་བདག་ཉིད་ཀྱི་ཚུལ་དུ་བརྟེན་
ཏམ། རྩིག་ པ་ ལ་ རི་ མོ་ ལྟར་ ཡོན་ ཏན་ གྱི་ ཚུལ་ དུ་ བརྟེན་ གྲང་།།
དང་པོ་ལྟར་ན་སྒྲོན་འོད་ཀྱི་འཕེལ་འགྲིབ་སྒྲོན་མེའི་རྗེས་སུ་བྱེད་པ་
དང་འདྲ་བར་བློའི་འཕེལ་འགྲིབ་ལུས་ཀྱི་རྗེས་སུ་བྱེད་པར་ཁས་ལེན་
དགོས་པས་མི་འཐད། གཉིས་པ་ལྟར་ན་ཚ་བ་མེ་དང་འབྲལ་མི་
- 308 -



རུང་གི་བདག་ཉིད་ཡིན་པ་ལྟར། སེམས་ལུས་དང་འབྲལ་མི་རུང་གི་
བདག་ཉིད་དུ་འགྱུར་ཞིང་། དེ་ལྟ་ན་ཤི་བའི་ལུས་ལའང་སེམས་མི་
ལྡོག་པར་ཁས་ལེན་དགོས་པས་མི་འཐད། གསུམ་པ་ལྟར་ན་ཇི་ལྟར་
རྩིག་པ་མཐོང་བ་ན་རི་མོ་ཡང་མཐོང་བ་དེ་ལྟར་ལུས་མཐོང་བ་ན་
སེམས་ཀྱང་མཐོང་བར་ཁས་ལེན་དགོས་པས་མི་འཐད་ལ། དེའི་
ཕྱིར་བློ་ལུས་ལ་བརྟེན་པར་མི་འཐད་དེ། བརྟེན་ན་བརྟེན་ཚུལ་
གསུམ་ལས་མི་འདའ་ཞིང་། གསུམ་པོ་གང་ལྟར་ཀྱང་མི་འཐད་པའི་
ཕྱིར། བསྒྲུབས་ཟིན་པ་དེ་ལྟར་རོ། ། དེ་ལྟར་ལུས་ལྡོག་པས་ནི་
སེམས་ལྡོག་པའི་དོན་མེད་ལ། ལྡོག་བྱེད་ཀྱི་རྒྱུ་གཞན་ཡང་མེད་པས་
ནམ་ མཁའི་ ཇི་ སྲིད་ དུ་ རྒྱུད་ འཐུད་ དེ་ འགྲོར་ངེས་ པ་ ཡིན་ ནོ། །
དེའི་ཕྱིར་ཚེ་འདིའི་གནས་ཡུན་ཇི་ལྟར་རིང་ཡང་ལོ་གྲངས་བཅུ་ཕྲག་
འགའ་ཞིག་ཏུ་ཟད་ལ། ཕྱི་མ་ཕན་ཆད་ཀྱི་ཤུལ་ལམ་ལ་ནི་རྫོགས་
དུས་མེད་པ་དེ་ལྟར་ལགས་པས། ཚེ་འདི་བློས་བཏང་ནས་ཕྱི་མ་
ཕན་ཆད་ཀྱི་དོན་ལ་འབད་རིགས་པའི་རྒྱུ་མཚན་མཐར་ཐུག་པ་ནི་དེ་
ལྟར་རོ། ། གལ་ཏེ་ལྷག་མེད་དུ་མྱང་ངན་ལས་འདས་པའི་ཚེ་ན་
བེམ་རིག་མཐའ་དག་རྒྱུན་ཆད་པར་བཤད་པས། རིག་རྒྱུན་ཆད་
པའི་གོ་སྐབས་ཡོད་དགོས་སོ་སྙམ་ན། དེ་ནི་འདུལ་བྱ་དམན་པ་
འགའ་ཞིག་གི་བསམ་ངོ་ལ་ལྟོས་ནས་གསུངས་པ་ཙམ་ཡིན་གྱི་སྒྲ་ཇི་
– 309 --



བཞིན་པ་མིན་པས་སྐྱོན་མེད་དོ། ། སྐྱེ་བ་སྔ་ཕྱི་ཡོད་པར་ཅིས་ཀྱང་
མི་བཟོད་ན་མེད་པའི་རྒྱུ་མཚན་བཤད་དགོས་ལ། ། དེ་ནི་རྒྱང་འཕེན་
ལས་ ལྷག་ཅིག་ སུས་ཀྱང་བཤད་དུ་མེད་པས། རྒྱང་འཕེན་པའི་་
འདོད་པ་རྒྱས་པར་བཀག་པ་ཉིད་ཀྱིས་ཅལ་ཅོལ་སྨྲ་བ་གཞན་དག་
ཀྱང་ཞོར་ལ་ཁེགས་པ་ཡིན་ནོ། ། གཉིས་པ་བརྟེན་པ་ལས་འབྲས་
བཤད་པ་ལ་བཞི། ཤེས་མི་ཤེས་ཀྱི་སྐྱོན་ཡོན། ཤེས་བྱའི་ལས་
འབྲས་ཉིད་ངོས་བཟུང་བ། ལག་ལེན་དུ་ཇི་ལྟར་སྦྱོར་བའི་ཚུལ།
དེ་ལ་ལོག་པར་རྟོག་པ་དགག་པའོ། ། དང་པོ་ནི། རྒྱུ་དགེ་བ་ལ་
བརྟེན་ནས་འབྲས་བུ་བདེ་བ་འབྱུང་བར་ཤེས་ན་དགེ་བ་ངང་གིས་
བསྒྲུབ་ཅིང་། རྒྱུ་སྡིག་པ་ལ་བརྟེན་ནས་འབྲས་བུ་སྡུག་བསྔལ་འབྱུང་
བར་ཤེས་ན་དེ་ལས་ངང་གིས་ལྡོག་པ་ཞིག་འོངས་ལ། དེ་ལྟར་བྱས་
པས་འདོད་པའི་བདེ་བ་ལྷུན་གྲུབ་ཏུ་འབྱུང་ཞིང་མི་འདོད་པའི་སྡུག་
བསྔལ་རང་ཤུགས་སུ་འགགས་པ་ཞིག་འོང་གི ། གཞན་དུ་བདེ་
བས་ ཕོངས་ ཤིང༌ སྡུག་ བསྔལ་ གྱིས་ མནར་ བ་ ལས་ འོས་ མེད་ པས།
ལས་འབྲས་ཤེས་མི་ཤེས་ཀྱི་སྐྱོན་ཡོན་ནི་དེ་ལྟར་རོ། ། གཞན་ཡང་
ས་ལམ་ཉམས་རྟོགས་ ཐམས་ ཅད་ལས་འབྲས་ཤེས་པ་ལ་འབྱུང་གི་
གཞན་ལ་འོང་བའི་གནས་མེད་པ་སྟེ། འདི་ལྟར་བཟུང་བའི་ཉེས་
དམིགས་དང་གཏོང་བའི་ཕན་ཡོན་ཤེས་ན་གཅེས་ནོར་ཇི་འདྲ་ཞིག་
-- 310 བས་



ཡིན་ཡང་དགའ་བཞིན་སྤྲོ་བཞིན་དུ་གཏོང་ནུས་པ་ཞིག་འོངས་ལ།
གཞན་དུ་གང་ཡང་གཏོང་མི་ནུས་པས། སྦྱིན་པའི་ཉམས་ལེན་ཚད་
ལྡན་འོང་མི་འོང་ཡང་ལས་འབྲས་ཤེས་མི་ཤེས་ལ་ལྟོས་ཏེ། ཚུལ་
ཁྲིམས་སོགས་ལའང་དེ་བཞིན་ནོ། ། མདོར་ན་ལེགས་ཉེས་ཐམས་
ཅད་ཀྱི་རྩ་བ་ནི་ལས་འབྲས་ཤེས་མི་ཤེས་ལ་འཐུག་པར་གསུངས་ཏེ།
རིགས་ པས་ ཀྱང་ འཐད་ དོ། ། གཉིས་ པ་ ནི། ལས་ ངེས་ པ།
ལས་འཕེལ་ཆེ་བ། ལས་མ་བྱས་པ་དང་མི་འཕྲད་པ། ལས་བྱས་པ་
ཆུད་མི་ཟ་བ་སྟེ། ལས་ཚུལ་ མི་འདྲ་བ་ བཞིར་གསུངས་ པ་ ལས།
དང་པོ་ནི། དཔེར་མཚོན་ན་ནས་ཀྱི་ས་བོན་ལ་བརྟེན་ནས་ནས་ཀྱི་
མྱུ་གུ་འབྱུང་གི་གྲོ་སྲན་སོགས་གཞན་མི་འབྱུང་བ་ལྟར་རྒྱུ་དགེ་བ་ལ་
བརྟེན་ནས་འབྲས་བུ་བདེ་བ་ཁོ་ན་འབྱུང་གི་སྡུག་བསྔལ་མི་འབྱུང་།
རྒྱུ་མི་དགེ་བ་ལ་བརྟེན་ནས་འབྲས་བུ་སྡུག་བསྔལ་ཁོ་ན་འབྱུང་གི་བདེ་
བ་མི་འབྱུང་སྟེ། འདི་ནི་རྒྱུ་ངེས་པའི་ཚུལ་དང་། ཡང་འབྲས་བུ་
བདེ་བ་གང་ཡིན་རྒྱུ་དགེ་བ་ལ་བརྟེན་ནས་འབྱུང་གི་སྡིག་བ་ལས་མི་
འབྱུང༌། འབྲས་བུ་སྡུག་བསྔལ་གང་ཡིན་རྒྱུ་སྡིག་པ་ལ་བརྟེན་ནས་
འབྱུང་གི་དགེ་བ་ལས་མི་འབྱུང་བ་སྟེ། འདི་ནི་འབྲས་བུ་ངེས་པའི་
ཚུལ་ལོ། ། བྱེ་བྲག་ལ་སྦྱར་ན། རྒྱུ་སྦྱིན་བ་ལ་བརྟེན་ནས་འབྲས་
བུ་ལོངས་སྤྱོད་ཁོ་ན་འབྱུང་གི་དབུལ་པོ་མི་འབྱུང༌། རྒྱུ་སེར་སྣ་ལ་
ཁ 311



བརྟེན་ནས་འབྲས་བུ་དབུལ་པོ་ཁོ་ན་འབྱུང་གི་ལོངས་སྤྱོད་མི་འབྱུང་
བ་སོགས་དཀར་ནག་ལས་འབྲས་ཀྱི་རིགས་ཐམས་ཅད་ལ་དེ་བཞིན་ཏེ།
མདོ་ལས། ཅི་འདྲ་བ་ཡི་ལས་བྱས་པ། ། དེ་འདྲའི་འབྲས་བུ་
ཉིད་དུ་འབྱུང༌། ། ཞེས་གསུངས་པའི་དགོངས་པའོ། ། འོ་ན་
རྒྱུ་འབྲས་ངེས་པ་ཅན་གྱི་ཚུལ་གཉིས་པོའི་འདི་གཞལ་བྱའི་གནས་
གསུམ་ཀྱི་ནང་ནས་གང་ཞེ་ན། འདི་ལ་བཞེད་པའི་སྒོ་མི་འདྲ་བ་
གཉིས་ཏེ། མཁས་པ་ཁ་ཅིག་ལས་འབྲས་བསམ་གྱིས་མི་ཁྱབ་པར་
གསུངས་པ་ལ་བརྟེན་ནས་ཚུལ་གཉིས་ཀ་ཤིན་ཏུ་ལྐོག་གྱུར་དུ་བཞེད་
དེ། དེའི་ལྟར་ན་ཡིད་ཆེས་པའི་ལུང་ལ་བརྟེན་ནས་དཔོག་དགོས་ཀྱི།
མངོན་སུམ་དང་དངོས་སྟོབས་གང་གིས་ཀྱང་མི་འགྲུབ་བོ། ། ཡང་
མཁས་པ་ལ་ལས་འདི་ལྟར་དུ་བཞེད་དེ། རྒྱུ་དང་འདྲ་བའི་འབྲས་
བུ་རྗེས་སུ་འབྱུང་བ་དང་། འབྲས་བུ་དང་འདྲ་བའི་རྒྱུ་སྔོན་དུ་སོང་
བ་གཉིས་ཀ་དངོས་སྟོབས་ཀྱི་རིགས་པས་གཞལ་ནུས་པས་ཅུང་ཟད་
ལྐོག་ཏུ་གྱུར་པ་སྟེ། བསམ་གྱི་མི་ཁྱབ་པའི་སྤྱོད་ཡུལ་དུ་གསུངས་པ་
ནི་ལས་གང་དུ་བྱས་པ་དང་ཚུལ་ཇི་ལྟར་དུ་བྱས་པ་སོགས་ལ་དགོངས་
པས་སྐྱོན་མེད་ཅེས་ཟེར་ཏེ། དེའི་ལྟར་ན་ཚུལ་སྔ་མ་རང་བཞིན་གྱི་
རྟགས་ལས་དང་། ཕྱི་མ་འབྲས་བུའི་རྟགས་ལས་འགྲུབ་པར་བྱ་་་
དགོས་སོ། ། གཉིས་པ་འཕེལ་ཆེ་བ་ནི། དགེ་སྡིག་གི་རྒྱུ་ཆུང་ངུ་
- 312 ཁ་



ལས་ཀྱང་བདེ་སྡུག་གི་འབྲས་བུ་རྒྱ་ཆེར་འཕེལ་བ་སྟེ། འདི་ལ་ཡིད་
ཆེས་པའི་ལོ་རྒྱུས་ནི་མདོ་མཛངས་བླུན་སོགས་སུ་མཐའ་ཡས་པ་ཅིག་
གསུངས་སོ། ། འོ་ན་ཚད་མ་གང་གིས་འགྲུབ་ཅེ་ན་སྤྱིར་འཕེལ་བ་
ཙམ་ནི་ཕྱི་རོལ་གྱི་རྒྱུ་འབྲས་ལའང་ཡོད་པས། དེ་དག་དཔེར་བྱས་
ཏེ་དངོས་སྟོབས་ཀྱིས་གཞལ་ནུས་པར་ཁས་བླངས་ནའང་མི་འཐད་པ་
མེད་མོད། འོན་ཏེ་ཇི་ཙམ་དུ་འཕེལ་བའི་ངེས་བཟུང་གི་ཆ་ནི་ཡིད་
ཆེས་པའི་རྟགས་ཁོ་ན་བརྟེན་ནས་དཔོག་དགོས་པ་ཏེ། གཞན་དུ་
མངོན་སུམ་དང་དངོས་སྟོབས་གང་གིས་ཀྱང་མི་འགྲུབ་པའི་ཕྱིར་་་
རོ། ། གསུམ་པ་ལས་མ་བྱས་བ་དང་མི་འཕྲད་པ་ནི། དགེ་སྡིག་
གི་ལས་མ་བྱས་ན་བདེ་སྡུག་གི་འབྲས་བུ་དང་མི་འཕྲད་པའི་དོན་ཏེ།
སྦྱིན་པ་མ་བཏང་ན་ལོངས་སྤྱོད་དང་མི་འཕྲད། ཚུལ་ཁྲིམས་མ་
བསྲུང་ན་བདེ་འགྲོ་དང་མི་འཕྲད་པ་ལྟ་བུའོ། ། དོན་འདི་ནི་རྒྱུ་མ་
དམིགས་ བའི་ རྟགས་ ལ་ བརྟེན་ ནས་ འགྲུབ་ སྟེ། ཤེས་ སླའོ། །
， བཞི་པ་བྱས་པ་ཆུད་མི་ཟ་བ་ནི། དགེ་སྡིག་གི་ལས་བྱས་ནས་ཡུན་
རིང་པོ་ཇི་ཙམ་ཞིག་སོང་ཡོང་བར་མ་དོར་ཆུད་ཟོས་སུ་མི་འགྲོ་བར་
ནམ་སྨིན་བྱེད་ཀྱི་རྐྱེན་དང་ཕྲད་ཅིང་སྨིན་པའི་དུས་ལ་བབ་པ་ན་བདེ་
སྡུག་གི་འབྲས་བུ་གདོན་མི་ཟ་བ་ཉིད་དུ་སྨིན་པ་སྟེ། ལུས་ཅན་དག་
གི་ ལས་ རྣམས་ ནི། ། བསྐལ་ པ་ བརྒྱུར་ ཡང་ ཆུད་ མི་ ཟ། །
- 313 -བས་



ཚོགས་ཤིང་དུས་ལ་བབ་པ་ན། ། འབྲས་བུ་སྨིན་པ་ཉིད་དུ་་་་་
འགྱུར། ། ཞེས་སོ། ། འོན་ཏེ་ཁོང་ཁྲོས་དགེ་རྩ་འཇོམས་པ་
དང་སྟོབས་བཞིས་སྡིག་པ་འདག་པར་བཤད་པས་བྱས་པ་ཆུད་མི་ཟ་
བར་གསུངས་པ་ནི་གེགས་བྱེད་དང༌། མ་ཕྲད་པའི་དབང་དུ་བྱས་
པའོ། ཚུལ་འདི་ཡང་རང་བཞིན་གྱི་རྟགས་ལས་ཏེ། ཇི་ལྟར་ཞེ་ན་
འདིའི་གནད་དོན་མཐར་གཏུགས་ནས་དཔྱད་ན་རྒྱུ་ཚོགས་ཚང་ཚེ་
འབྲས་སྐྱེ་བའི་དོན་དུ་སྣང་ལ། ཚོགས་པའི་རྒྱུ་ལས་འབྲས་བུ་སྐྱེ་བ་
དངོས་པོའི་རང་བཞིན་ཡིན་པའི་ཕྱིར་རོ། ། དེ་ལྟར་ཡང་ཚད་མ་
རྣམ་འགྲེལ་ལས། རྒྱུ་ཚོགས་པ་ལས་འབྲས་སྐྱེ་བར། ། རྗེས་སུ་
དཔོག་པ་གང་ཡིན་པ། ། དོན་གཞན་ལ་ནི་མི་ལྟོས་ཕྱིར། ། དེ་
ནི་རང་བཞིན་ ཡིན་པར་བརྗོད། ། ཅེས་གསུངས་ པ་ལྟར་རོ། །
གསུམ་པ་ནི། དེ་ལྟར་ལས་འབྲས་ངེས་ པ་ ཅན་ ཡིན་ པའི་ཚུལ་་་་
བསམས་ནས་ལས་བཟང་ངན་འདི་འདྲ་ཞིག་བྱས་ན་འབྲས་བུ་བཟང་
ངན་དེ་འདྲ་ཞིག་འབྱུང་བར་གོར་མ་ཆག་སྙམ་དུ་ཡིད་ཆེས་པར་བྱས་
ལ་སྡིག་པ་སྤོང་ཞིང་དགེ་བ་བསྒྲུབ། ལས་འབྲས་འཕེལ་ཆེ་བའི་ཚུལ་
བསམས་ནས་སྡིག་པ་ཕྲ་མོ་ཡིན་ཡང་སྤོང་གང་ཐུབ་དང་དགེ་བ་ཕྲ་མོ་
ཡིན་ཡང་སྒྲུབ་གང་ཐུབ་བྱེད། མ་བྱས་པ་དང་མི་ཕྲད་པའི་ཚུལ་
བསམས་ནས་བདེ་བ་གང་དང་གང་ལ་འདོད་བ་སྐྱེས་ཙམ་ནས་དེ་
314



དང་དེའི་རྒྱུར་གྱུར་པའི་དགེ་བ་བསྒྲུབ་པ་ལ་བསྐུལ། ལས་བྱས་པ་
ཆུད་མི་ཟ་བར་བསམས་ནས་སྡུག་བསྔལ་གང་དང་གང་ལ་མི་འདོད་
པ་སྐྱེས་ཙམ་ནས་དེ་དང་དེའི་རྒྱུར་གྱུར་པའི་སྡིག་པ་སྤོང་བ་ལ་འབད་
དགོས་པ་སྟེ། དེ་ལྟར་མ་བྱས་ན་ལས་འབྲས་གཏན་ལ་དབབ་པའི་
དགོས་དོན་ཅུང་ཟད་ཀྱང་མེད་གསུང་། ། བཞི་པ་ལོག་རྟོག་དགག་པ་
ལ་གཉིས། ལས་འབྲས་མེད་པའི་ལོག་རྟོག་དགག་པ་དང༌། ལས་
འབྲས་འཆོལ་བའི་ལོག་རྟོག་དགག་པའོ། ། དང་པོ་ནི། དེང་
དུས་ཀྱི་མི་བླུན་པོ་ཁ་ཅིག་དགེ་སྡིག་གི་ལས་ཙམ་ཁོ་བོས་ཀྱང་མང་དག་
བྱས་པ་ལགས་ཏེ། དེ་དག་གི་འབྲས་བུ་འདིའོ་སྙམ་པ་ཞིག་སྔོན་
ཆད་གཅིག་ཀྱང་མ་བྱུང་ཞིང་། གཞན་དག་གིས་བྱས་པ་ལའང་
འབྲས་བུ་འདིའོ་སྙམ་པ་ཞིག་མ་མཐོང་བས། དཀར་ནག་གི་ལས་
བྱས་པ་ལ་བདེ་སྡུག་གི་འབྲས་བུ་འབྱུང་བར་བཤད་པ་མི་བདེན་པ་
འདྲ་སྙམ་ན། ས་བོན་བཏབ་མ་ཐག་ཏུ་མྱུ་གུ་མི་སྐྱེ་ཡང་དུས་ལ་བབ་
ན་སྐྱེ་བ་མངོན་སུམ་དུ་མཐོང་བ་ལྟར། ལས་བྱས་མ་ཐག་ཏུ་འབྲས་
བུ་ མི་ འབྱུང་ ཡང་ དུས་ ལ་ བབ་ ན་ འགོག་ མེད་ དུ་ འབྱུང༌ བ་ སྟེ།
ཚོགས་ཤིང་དུས་ལ་བབ་པ་ན། ། འབྲས་བུ་སྨིན་པ་ཉིད་དུ་འགྱུར།
ཞེས་ སོ། ། གཉིས་པ་ནི། ཆོས་པ་སྡུག་བསྔལ་གྱིས་མནར་བ་
དང༌། སྡིག་ ཅན་བདེ་བས་འཚོ་བ་དུ་མ་ཞིག་མཐོང་བས་ལས་་་་
= 315 ཁ་



འབྲས་མི་འཚོལ་བར་བཤད་པ་ཇི་ལྟར་བདེན་སྙམ་ན། འདི་ནི་རྒྱུ་
རྐྱེན་གྱི་དབྱེ་བ་ཕྱེ་ནས་ཤེས་དགོས་པ་སྟེ། དང་པོ་ཆོས་ པ་ སྡུག་་
བསྔལ་གྱིས་མནར་བའི་ཉེར་ལེན་གྱི་རྒྱུ་ནི་སྔར་རང་གིས་བསགས་པའི་
མི་དགེ་བའི་ལས་ཀྱིས་བྱས་ལ། རྐྱེན་ནི་ནག་ཕྱོགས་ཁ་རྒྱལ་བས་
སམ་ཡང་ན་དགེ་བ་སྟོབས་ཆེས་བས་བྱས་པ་སྟེ། རྡོ་རྗེ་གཅོད་པ་
ལས། རིགས་ཀྱི་བུའམ་རིགས་ཀྱི་བུ་མོ་གང་དག་འདི་ལྟ་བུའི་མདོ་
སྡེའི་ཚིག་འདི་དག་ལེན་པ་དང༌། འཛིན་པ་དང་། འཆང་བ་
དང༌། ཀློག་པ་དང༌། ཀུན་ཆུབ་པར་བྱེད་པ་དེ་དག་ནི་མནར་
བར་འགྱུར། ཤིན་ཏུ་མནར་བར་འགྱུར་རོ། ། དེ་ཅིའི་ཕྱིར་ཞེ་ན།
རབ་འབྱོར་སེམས་ཅན་དེ་དག་ནི་ཚེ་རབས་སྔ་མའི་མི་དགེ་བའི་ལས་
ངན་སོང་དུ་སྐྱེ་བར་འགྱུར་བ་གང་དག་བྱས་པ་དེ་དག་ཚེ་འདི་ཉིད་ལ་
མནར་བས་ཚེ་རབས་སྔ་མའི་མི་དགེ་བའི་ལས་ངན་སོང་དུ་སྐྱེ་བར་
འགྱུར་བ་གང་དག་བྱས་པ་དེ་དག་བྱང་བར་འགྱུར་ཏེ། སངས་རྒྱས་
ཀྱི་བྱང་ཆུབ་ཀྱང་ཐོབ་བར་འགྱུར་རོ། ། ཞེས་དགེ་རྩ་སྟོབས་ཆེས་
པའི་དབང་གིས་ཕྱི་མར་ངན་སོང་དུ་མྱོང་བར་འགྱུར་བའི་ལས་རྣམས་
ཚེ་འདི་ལ་སྨིན་ནས་ཕྱི་མ་ཕན་ཆད་དུ་བདེ་བས་དུས་འདའ་སྟེ་མཐར་
ཐུག་རྫོགས་པའི་བྱང་ཆུབ་ཀྱང་བདེ་བླག་ཉིད་དུ་ཐོབ་ན་གཞན་དང་
གཞན་ལྟ་ཅི་སྨོས་པར་གསུངས་པ་དང༌། བེའུ་བུམ་སྔོན་པོ་ལས།
- 316 -



སངས་རྒྱས་བསྟན་པ་མར་འགྲིབ་དུས་ན། ། ནག་པོའི་ཕྱོགས་ལ་
དགའ་བ་མཐུ་ཆེ། ། དཀར་པོའི་ཕྱོགས་ལ་དགའ་བ་མཐུ་ཆུང་། །
དེ་ཕྱིར་ཆོས་མིན་ཞུགས་པ་རྣམས་ལ། ། ཕན་འདོགས་མང་ཞིང་
ཚེ་རིང་ནད་མེད། ། ཆོས་ལ་ཞུགས་པ་དེ་ལས་ཟློག་པ། ། ཆོས་
ཉིད་ཡིན་པས་ཆོས་བྱེད་མ་ཞུམ། ། ཞེས་དེང་སང་གི་དུས་འདིར་
ནག་ཕྱོགས་ཀྱི་ལྷ་ཀླུ་རྣམས་སྟོབས་རྒྱས་ཤིང་། དཀར་ཕྱོགས་ཀྱི་ལྷ་
ཀླུ་རྣམས་མཐུ་ཆུང་བས། དེའི་དབང་གིས་སྡིག་སྤྱོད་ལ་ ཕན་་་་་
འདོགས་མང་བ་དང་། ཆོས་བྱེད་ལ་གནོད་པ་མང་བར་གསུངས་
སོ། ། སྡིག་ཅན་བདེ་བས་འཚོ་བའི་རྒྱུ་རྐྱེན་ཇི་ལྟར་ཡིན་པ་ཡང་
སྔར་བཤད་ལ་བརྟེན་ནས་ཤེས་ནུས་ཏེ། དེ་ལྟར་བྱས་ན་ཆོས་པ་
འགའ་ཞིག་ཕྲལ་དུ་སྡུག་བསྔལ་གིས་ལྷག་པར་མནར་བ་ནི་ཕུགས་སུ་
བདེ་ བ་ ཕུན་ སུམ་ ཚོགས་ པ་ བརྒྱུད་ མར་ མྱོང་ བའི་ སྔ་ ལྟས་ དང་།
སྡིག་ཅན་འགའ་ཞིག་གནས་སྐབས་བདེ་བས་ལྷག་པར་འཚོ་བ་ནི་
མཐར་ཐུག་ངན་སོང་གི་སྡུག་བསྔལ་མུ་མཐའ་མེད་པ་བརྒྱུད་མར་མྱོང་
བའི་སྔ་ལྟས་ཡིན་པས། དེ་ལྟར་མཐོང་བ་ན་ལས་འབྲས་ལ་ལྷག་
པར་ཡང་ ཡིད་ཆེས་ པར་རིགས་ཀྱི་ལོག་ལྟར་བྱར་མི་རིགས་སོ། །
འདི་དག་ཤིན་ཏུ་གནད་ཆེ་བས་ད་དུང་དཔེ་དང༌། ལོ་རྒྱུས་ཀྱི་སྒོ་
ནས་ཀྱང་ངེས་པ་བསྐྱེད་པར་བྱ་སྟེ། དཔེར་ན་ཞིང་ས་འགའ་ཞིག་
- 317 -



ཏུ་སྨན་གྱི་ས་བོན་བཏབ་པའི་རྗེས་ལ་དུག་གི་མྱུ་གུ་སྐྱེ་བའང་ཡོད་མོད་
ཀྱི། འོན་ཏེ་དེ་ནི་སྔར་བཏབ་པའི་དུག་གི་ས་བོན་ལས་སྐྱེ་བ་ཡིན་གྱི།
ད་ལྟ་བཏབ་མ་ཐག་པའི་སྨན་གྱི་ས་བོན་ལས་སྐྱེ་བ་མིན་ཏེ། དེ་ནི་
གཞི་ནས་སྐྱེ་རྒྱུར་བསྡད་ཡོད་པའི་ཕྱིར་དང་། སྨན་གྱི་ས་བོན་ལས་
དུག་གི་མྱུ་གུ་སྐྱེ་བའི་གནས་མེད་པའི་ཕྱིར་རོ། ། དཔེ་དེ་བཞིན་དུ་
ལས་དགེ་བ་བྱས་པའི་རྗེས་ལ་འབྲས་བུ་སྡུག་བསྔལ་འབྱུང་བའང་སྲིད་
མོད་ཀྱི། འོན་ཏེ་དེ་ནི་སྔར་བྱས་པའི་མི་དགེ་བའི་ལས་ལ་བརྟེན་
ནས་འབྱུང་བ་ཡིན་གྱི་ད་ལྟ་བྱས་མ་ཐག་པའི་དགེ་བའི་ལས་ལ་བརྟེན་
ནས་མིན་ཏེ། དེའི་འབྲས་བུ་བདེ་བ་ཕུན་སུམ་ཚོགས་པ་གཞི་ནས་
འབྱུང་རྒྱུར་བསྡད་ཡོད་པའི་ཕྱིར་དང་། ལས་དཀར་པོ་དགེ་བ་ལ་
བརྟེན་ནས་འབྲས་བུ་ནག་པོ་སྡུག་བསྔལ་འབྱུང་བའི་གནས་མེད་པའི་
ཕྱིར་རོ། ། ལས་མི་དགེ་བ་བྱས་པའི་རྗེས་ལ་འབྲས་བུ་བདེ་བ་
འབྱུང༌ བའི་ དཔེ་ དོན་ ཡང་ སྔ་ མ་ ལས་ ཟློག་ ནས་ སྦྱར་ རྒྱུ་ ཡིན་ ལ།
འཕགས་པ་སྒུར་ཆུང་སོགས་ཆོས་པ་འགའ་ཞིག་ལ་སྡུག་བསྔལ་བསམ་
གྱིས་མི་ཁྱབ་པ་ཇི་ལྟར་བྱུང་བ་དང༌། རྒྱལ་བུ་གཙུག་ཕུད་ཅན་་་་
སོགས་སྡིག་ཅན་འགའ་ཞིག་ལ་བདེ་བ་ཕུན་སུམ་ཚོགས་པ་་ལྟར་བྱུང་
བའི་ལོ་རྒྱུས་ཀྱང་སྐབས་འདིར་སྦྱར་ནས་བསམ་པར་བྱ་བ་ཡིན་ནོ། །
འོ་ན་དེ་ལྟར་ཡིན་ཚེ་ཆོས་བྱས་པ་བཞག་ནས་ཆོས་མིན་སྤྱད་པར་་་
– 318 –



རིགས་སམ་སྙམ་ན། མ་ཡིན་ཏེ། དཔེར་ན་དུག་མངར་པོ་ཟོས་ན་
ཟོས་བའི་རིང་ལ་བདེ་བ་ཕྲ་མོ་འབྱུང་མོད་ཀྱི། ཕུགས་སུ་གནོད་
བས་ཟད་མི་རུང་ལ། ་ སྨན་བསྐ་བོ་བསྟེན་ན་ཟོས་པའི་རིང་ལ་སྡུག་
བསྔལ་ཕྲ་མོ་འབྱུང་མོད་ཀྱི། ཕུགས་སུ་ཕན་པས་ནན་གྱིས་བསྟེན་
འོས་པ་ལྟར། སྡིག་སྤྱད་པས་རེ་ཞིག་བདེ་བ་ལྟར་སྣང་ཡང་ཕུགས་
སུ་གནོད་བས་བྱར་མི་རུང་ཞིང་། ཆོས་བྱས་ན་རེ་ཞིག་དཀའ་བ་
ལྟར་སྣང་ཡང་ཕུགས་སུ་བདེ་བས་ནན་གྱིས་བྱེད་འོས་པ་སྟེ། སྐྱེས་
རབས་ལས། མི་ཡི་བདག་པོ་འཇིག་རྟེན་སླད་མ་ལའང་ལྟ་བའི་
རིགས། ། དེ་བས་དགའ་ཡང་ཕན་པ་མ་ཡིན་བསྟེན་མི་རིགས། །
ལམ་གང་ཡིད་དུ་འོང་ལ་གྲགས་དང་མི་འགལ་བ། ། དེ་ནི་མི་་
དགའ་བ་ཡང་སྨན་བཏུང་བཞིན་དུ་བསྟེན་པའི་རིགས། ། ཞེས་
དང་། འདུལ་བ་ལས། གང་ལས་སྡུག་བསྔལ་འབྱུང་བ་ཡི། །
བདེ་བ་དེ་ལ་བདེར་མི་སེམས། ། གང་ལས་བདེ་བ་འབྱུང་བ་ཡི། །
སྡུག་བསྔལ་དེ་ལ་བདེ་བར་སེམས་། ། ཞེས་གསུངས་པ་ལྟར་རོ། །
འདིར་སྨྲས་པ། །
སྐྱེ་བོ་ཕལ་ཆེར་ཆོས་ལ་མི་མོས་ཏེ། ། །
འགའ་ཞིག་མོས་ཀྱང་ཆོས་ཀྱི་གནད་མི་ཤེས། །
ཤེས་རློམ་དག་ཀྱང་མཐིལ་ཕྱིན་མི་ཤེས་པས། ། །
- 319 --



རྩ་བ་བོར་ནས་ཡལ་ག་ཉིད་ལ་རྒྱུག །
གང་དག་ཚེ་རབས་སྔ་ཕྱི་ཡོད་ལུགས་དང་། །
དཀར་ནག་ལས་འབྲས་ཇི་ལྟར་མི་བསླུ་ཚུལ། །
མི་ཤེས་པའམ་ཚིག་ཙམ་ཤེས་ཀྱང་ནི། །
ཡིད་མི་ཆེས་པ་དེ་དག་ཡ་མ་བརླ། །
ལོག་སྨོན་མཐུ་ལྡན་བདུད་རིགས་འབྱུང་པོའི་བྱས། །
བསྟན་ལ་རྒོལ་བའི་ཧུང་སྒྲ་བསྒྲགས་པ་ལ། །
སྙིང་གིས་མི་བཟོད་འཆལ་གཏམ་འདི་ཐལ་གྱི། །
རྙེད་བཀུར་གྲགས་སྙན་འདོད་ཕྱིར་མ་ལགས་སོ། །
སྔོན་སྤྱངས་ལས་འཕྲོའི་ས་བོན་མི་ཉམས་ཤིང༌། །
བླ་མ་ལྷ་ཡི་ཐུགས་རྗེ་དྲོད་གཤེར་སོགས། །
ལྷན་ཅིག་ཚོགས་ན་དུས་ཀྱི་མཐའ་འདིར་ཡང་། །
ལེགས་བཤད་གསར་བའི་མྱུ་གུ་ཅིས་མི་འབྱུང༌། །
ཚུལ་འདི་རང་བློས་དཔྱད་དེ་བྲིས་པ་ལས། །
གཞན་གཞུང་བརྐུས་པའི་ཉེས་པ་མ་མཆིས་མོད། །
འོན་ཏེ་བྱིས་བློས་མི་འཆུན་གང་ལགས་པ། །
བླ་མ་ལྷ་ཡི་སྤྱན་སྔར་སྙིང་ནས་འཆགས། །
འདི་ཡི་དགེ་བས་བདག་གཞན་འགྲོ་བ་ཀུན། །
བཀས 320 མཁ



སྐྱེ་ཞིང་སྐྱེ་བར་ལོག་ལྟས་མི་གཡོ་བར། །
ཆོས་ཚུལ་ཀུན་ལ་ཚད་མས་ངེས་རྙེད་ནས།. །
ཆོས་བཞིན་བསྒྲུབས་པས་དུས་རྣམས་འདའ་བར་ཤོག།
ཅེས་ཚེ་སྔ་ཕྱི་དང་ལས་རྒྱུ་འབྲས་ལས་བརྩམས་པའི་གཏམ་གྱི་ཕྲེང་བ་སྐལ་བཟང་
མགུལ་རྒྱན་ཞེས་བྱ་བ་འདི་ཡང་བཙུན་གཟུགས་ལམ་མིང་ངག་དབང་ཕུན་ཚོགས་པས་
སྦྱར་བའོ། ། དགེ་ལེགས་འཕེལ། །
-- 321
-



༄༅། །རང་སེམས་ཆོས་ལ་བསྐུལ་བའི་བཀའ་སློབ་དང་།
སྤྱན་རས་གཟིགས་ཀྱི་བླ་མའི་
རྣལ་འབྱོར་བཞུགས་སོ། །
༄༅། །ན་མོ་གུ་རུ། ། གང་མཚན་ལན་གཅིག་རྣ་བར་ལྷུང་
བས་ཀྱང་། ། སྲིད་ཞིའི་དབུལ་བ་སེལ་དང་ཆབས་གཅིག་པར། །
ཅི་འདོད་རེ་བ་སྐོང་བའི་ཡིད་བཞིན་ནོར། ། བླ་མ་མཆོག་གསུམ་
གཙུག་གི་རྒྱུན་དུ་རོལ། ། གྲོགས་དག་འདི་ཕྱི་གཏན་དུ་བདེ་་་་་
འདོད་ཅིང་། ། སྡུག་མི་འདོད་ན་ཆོས་བཞིན་བྱ་དགོས་པས། །
ཇི་ལྟར་བྱ་ཚུལ་མདོར་བསྡུས་གོ་བདེ་བར། ། ཆིག་འགའ་གསོལ་
ལ་ཅུང་ཟད་སྙན་གཏོད་ཅིག ། ནད་པ་དག་གིས་སྨན་པ་འཚོལ་བ་
བཞིན། ། ཐོག་ མར་ཚད་ ལྡན་བཤེས་ གཉེན་ དམ་ པ་ ཞིག །
བཙལ་ནས་བསམ་སྦྱོར་གཉིས་ཀྱིས་ཚུལ་བཞིན་ནུ། ། བསྟེན་ནས་
གདམས་བ་ལོངས་ཤིག་སྙིང་གཏམ་ཡིན། ། ཐོག་མེད་དུས་ནས་
དམྱལ་བ་ཡི་དྭགས་སོགས། ། མི་ཁོམ་གནས་སུ་སྡོད་དགོས་བྱུང་
མོད་ཀྱི། ། ད་རེས་དེ་ནས་ཡུད་ཙམ་ཐར་བ་འདི། ། རྨི་ལམ་ལྟ་
བུ་ཡིན་ནོ་སྙིང་གཏམ་ཡིན། ། རྙེད་དཀའི་མི་ལུས་ལན་ཅིག་རྙེད་
-- 322 --



དུས་ འདིར། ། སྙིང་ ནས་ བསྒྲིམས་ ཏེ་ སྙིང་ པོ་ མ་ བླངས་ན། །
སླར་ཡང་ངན་སོང་གནས་དེར་ལྷུངས་པའི་ཚེ། ། འགྱོད་ཀྱང་་་་
འཕྱིས་པར་ཟད་དེ་སྙིང་གཏམ་ཡིན། ། ཤིན་ ཏུ་དབུལ་བའི་མི་
ཞིག་གསེར་གླིང་དུ། ། ཡུད་ཙམ་ཚུད་ན་ནོར་བུ་ཅིས་མི་ལེན། །
དེ་བཞིན་བདག་འདྲས་དལ་འབྱོར་ཐོབ་དུས་འདིར། ། དེ་བས་
སྙིང་པོ་བླང་དགོས་སྙིང་གཏམ་ཡིན། ། དལ་འབྱོར་ཐོབ་ཀྱང་དོན་
མེད་རྣམ་གཡེང་ངང་། ། མི་ཚེ་འདས་ན་དབུལ་པོས་གསེར་གླིང་
ནས། ། ལག་སྟོང་ལྡོག་པ་ལས་ཀྱང་ཆེས་ཕངས་པས། ། རང་
ལྕག་རང་ལ་བྲོབས་ཤིག་སྙིང་གཏམ་ཡིན། ། དོན་ཆེན་གཏན་བདེ་
སྒྲུབ་ནུས་རྟེན་བཟང་འདི། ། དོན་མེད་འདི་སྣང་ལས་ ལ་ཆུད་
གསན་ན། ། མི་རུ་རློམ་ཡང་དོན་དུ་བྱོལ་སོང་དང་། ། ཁྱད་
པར་ ཅི་ཡང་མེད་དོ་སྙིང་གཏམ་ཡིན། ། སྐྱེས་པའི་ནམ་གཞུག་
འཆི་ལས་མ་འདས་ཤིང་། ། འཆི་ཚེ་ཆོས་ལས་གཞན་གྱིས་མི་ཕན་
པས། ། ཕན་ངེས་ཆོས་ཤིག་ཉི་མ་དེ་རིང་ནས། ། གང་ནུས་ཅི་
ཡོང་སྒྲུབས་དང་སྙིང་གཏམ་ཡིན། ། ཐ་ན་དེ་རིང་ཙམ་ཡང་མི་
འཆི་བའི། ། གདེང་ཚོད་ཅུང་ཟད་ཙམ་ཡང་མེད་བཞིན་དུ། །
ད་དུང་སྡོད་གཤོམ་ཁོ་ནས་དུས་འདའ་བ། ། མི་ཁྱོད་སྨྱོ་བ་མིན་ .
ནམ་སྙིང་གཏམ་ཡིན། ། ཚེ་འདིའི་གཅེས་ནོར་ཕ་མ་སྤུན་མཆེད་
- 323 མ་



སོགས། ། ཡིད་ ལ་ གཅགས་ ཀྱང༌ རིང་ མིན་ དབང༌ མེད་ དུ། །
བཞག་ནས་རང་ཉིད་གཅིག་པུར་འགྲོ་དགོས་པས། ། འགྲོ་ཆས་ལ་
འུར་སྡོགས་དང་སྙིང་གཏམ་ཡིན། ། རང་རེས་མཐོང་བའི་སྐྱེ་བོ་
ཇི་སྙེད་ཅིག། ཤི་ནས་ད་ལྟ་གར་སོང་ཆ་མེད་ཐལ། ། རང་ཡང་
རིང་མིན་དེ་ལྟར་ཐལ་བས་ན། ། ཚེ་འདིར་ཆགས་ནས་ཅི་བྱེད་
སྙིང་གཏམ་ཡིན། ། ཉེས་ཅན་གསོད་སར་བཀྲི་བའི་བར་སྐབས་
དེར། ། ནོར་བུ་རྙེད་ཀྱང་དགོས་རྒྱུ་མ་མཆིས་ལྟར། ། མི་ཚེ་
ཡུད་ཀྱིས་སོང་བའི་བར་སྐབས་འདིར། ། ཅིས་ཀྱང་དགོས་པ་མེད་
དེ་སྙིང་གཏམ་ཡིན། ། ཕྱི་ནས་འོང་རྒྱུ་མི་རྟག་འཆི་བའི་ཚུལ། །
སྔོན་ནས་བསམས་ཏེ་འཆི་གྲབས་མ་བྱས་ན། ། དུས་ལ་གཏུགས་
ཚེ་ཅི་བགྱིར་མ་མཆིས་པས། ། རྗེས་ཡོང་སྔོན་ལ་སོམས་དང་སྙིང་
གཏམ་ཡིན། ། སྙིང་པོ་མེད་པའི་འདི་སྣང་བྱ་བ་ལ། ། སྙིང་
པོར་རློམས་ཏེ་མགོ་བོ་འཁོར་འཁོར་ནས། ། སྙིང་པོའི་ལྷ་ཆོས་སྣེ་
གཅིག་མ་བྱེད་ན། ། སྙིང་རྩ་རུལ་བར་ངེས་སོ་སྙིང་གཏམ་ཡིན། །
ཚེ་འདི་ཇི་ལྟར་རིང་ཡང་ལོ་འགའ་ཙམ། ། ཕྱི་མ་ཕན་གྱི་མཐའ་ལ་
གཏུགས་དུས་མེད། ། དེ་ཕྱིར་འདི་ལས་ཕྱི་མ་ གལ་ཆེ་བས། །
ཕྱི་མའི་དོན་ལ་འབུངས་ཤིག་སྙིང་གཏམ་ཡིན། ། མི་ཚེ་གང་པོ་
སྐྱིད་ན་ཉིན་གཅིག་ཙམ། ། དཀའ་བ་སྤྱད་དགོས་བྱུང་ཡང་ཅིས་
- 324



མི་བཟོད། ། དེ་བཞིན་གཏན་དུ་སྐྱིད་ན་ཚེ་ཐུང་འདིར། ། ཆོས་
ཕྱིར་སྡུག་ཀྱང་ལོས་བཟོད་སྙིང་གཏམ་ཡིན། ། ཉིན་གཅིག་བདེ་ལ་
ཆགས་ནས་མི་ཚེའི་རིང་། ། སྡུག་ལ་སྦྱོར་ན་ཤིན་ཏུ་བླུན་པ་སྟེ། །
ཚེ་འདིར་ཆགས་ནས་གཏན་དུ་སྡུག་བསྔལ་ལ། ། སྦྱོར་ན་དེ་བས་
བླུན་ནོ་སྙིང་གཏམ་ཡིན། ། ད་ལྟ་མཐོ་ཡིས་སླེབ་དུས་མ་འབད་
ན། ། ནམ་ཞིག་འདོམ་གྱིས་མི་འཁྱུད་དུས་བྱུང་ཚེ། ། འགྱོད་
ཀྱང་ཕན་པ་མེད་པས་བྱ་དགོས་རྣམས། ། ད་ལྟ་ཉིད་ནས་བྱོས་
དང་སྙིང་གཏམ་ཡིན། ། ཕྱི་མར་ཕན་པའི་ཆོས་ཤིག་བྱེད་འདོད་
ཀྱང༌། ། ཕར་ ཙམ་ མི་ འཆི་ སྙམ་ པའི་ རྟག་ འཛིན་ འདིས། །
བསླུས་ནས་ལག་སྟོང་ལྡོག་པ་ཆེས་མང་བས། ། བྱེད་ན་འཕྲལ་ལ་
བྱོས་དང་སྙིང་གཏམ་ཡིན། ། འདི་ནས་ངན་འགྲོར་ལན་ཅིག་་་་
ལྷུངས་གྱུར་ན། ། སླན་ཆད་ཐར་པའི་གོ་སྐབས་མ་མཆིས་པས། །
ད་ལྟ་རང་ལག་ཡོད་དུས་ངན་སོང་གི། སྐྱེ་སྒོ་ཅི་ཆོད་ལྟོས་དང་སྙིང་
གཏམ་ ཡིན། ། བརྒྱ་ལ་ ངན་ སོང་ སྡུག་བསྔལ་ མི་ བཟོད་ ན། །
དེ་ རྒྱུ་སྔར་བསགས་གང་ཡིན་འདག་ངེས་སུ། ། སྦྱོངས་ལ་ཕྱིན་
ཆད་མི་བྱེད་སྡོམ་སེམས་ངོས། ། སྤང་བླང་འཛོལ་མེད་གྱིས་དང་
སྙིང་གཏམ་ཡིན། ། རྒྱུས་མེད་ཡུལ་དུ་གྲོགས་མེད་འཁྱམས་པའི་
ཚེ། ། ཚེ་ འདིའི་ གཉེན་ བཤེས་ ལོངས་ སྤྱོད་ ཀུན་ གྱིས་ བསླུ། །
-- 325་



བསླུ་བ་མེད་པ་དཀོན་མཆོག་རིན་ཆེན་གསུམ། ། གསུམ་ལ་སྐྱབས་
སུ་འཆོས་དང་སྙིང་གཏམ་ཡིན། ། ཕར་ལ་བསྐྱབས་ན་ཚུར་ལ་མི་
བསླུ་བ། ། དཀོན་མཆོག་གསུམ་འདྲ་གཞན་དུ་ཡོད་མིན་པས། །
དོན་མེད་མི་ལ་རེ་བ་མ་ཆེས་པར། ། ལྷ་ལ་སྐྱབས་སུ་སོང་དང་སྙིང་
གཏམ་ཡིན། ། སྐྱོན་ཟད་ཡོན་ཏན་ཀུན་རྫོགས་ཐུགས་རྗེའི་་་་་་
སྦྱན། ། གཟིགས་པ་དུས་ལས་མི་ཡོལ་སངས་རྒྱས་ལ། ། ཡིད་
ཆེས་དད་པ་དྲག་པོའི་ངང་ཉིད་ནས། ། བློ་ཕུག་ལིངས་ཀྱིས་་་་་
འགེལ་དང་སྙིང་གཏམ་ཡིན། ། སྐྱབས་སུ་གསོལ་ན་མི་མཁྱེན་མི་
སྲིད་ ཅིང་། ། མཁྱེན་ ནས་ མི་ སྐྱོབ་ པ་ ཡང་ མི་ སྲིད་ ལ། །
བསྐྱབས་ན་མི་ནུས་པའང་མི་སྲིད་པས། ། རྩེ་གཅིག་སྐྱབས་སུ་
གསོལ་དང་སྙིང་གཏམ་ཡིན། ། ཆོས་ཞེས་བྱ་བ་རྣམ་གྲངས་མང་
མོད་ཀྱང་། ། སྐྱབས་འགྲོར་མ་འདུས་གང་ཡང་ཡོད་མིན་པས། །
བརྒྱ་གོ་གཅིག་ཆོད་སྐྱབས་འགྲོའི་ཉམས་ལེན་ལ། ། ནན་ཏན་སྙིང་
པོར་མཛོད་དང་སྙིང་གཏམ་ཡིན། ། གང༌དང་གང་གི་ས་བོན་
བཏབ་ པ་ ལས། ། དེ་ དང༌ དེ་ ཡི་ འབྲས་ བུ་ འབྱུང་ བ་ བཞིན།
དཀར་ནག་ལས་འབྲས་ནམ་ཡང་མི་བསླུ་བས། ། སྡིག་སྤོང་དགེ་
བ་སྒྲུབ་དང་སྙིང་གཏམ་ཡིན། ། བདེ་བ་འདོད་ན་དགེ་ལ་ནན་
ཏན་སྐྱེད། ། སྡུག་མི་འདོད་ན་དེ་རྒྱུ་སྡིག་པ་སྤོངས། ། སངས་
– 326 -
་
་



རྒྱས་དངོས་ལ་ཞུས་ཀྱང་འདི་ལས་ལྷག། གདམས་པ་གསུང་རྒྱུ་མེད་
དོ་སྙིང་གཏམ་ཡིན། ། ལས་འབྲས་བསླུ་མེད་ཚུལ་ལ་ཡིད་ཆེས་
ནས། སྡིག་སྤོང་དགེ་བ་བསྒྲུབ་ལ་འབད་ནུས་ན། ། འདི་ཕྱི་
གཏན་དུ་བདེ་བ་འབའ་ཞིག་ལས། ། སྡུག་བསྔལ་མིང་ཡང་མེད་
དོ་སྙིང་གཏམ་ཡིན། ། མི་རྣམས་དམྱལ་བའི་རྒྱུ་ལའང་དེ་ཙམ་
དུ། ། འབད་པར་རིགས་ན་རང་རེ་གཏན་བདེའི་རྒྱུར། ། དམ་
པའི་ཆོས་ལ་ ཅི་ སྟེ་འབད་མི་ རིགས། ། ཡོད་རྒུའི་རྩལ་གྱིས་་་་་་་
འབུངས་ཤིག་སྙིང་གཏམ་ཡིན། ། མདོར་ན་མ་འོངས་གཏན་གྱི་
བདེ་ སྡུག་ ནི། ། ད་ ལྟའི་ སྤྱོད་ ཚུལ་ ཉིད་ ལ་ རག་ ལས་ པས། །
བག་མེད་ལེ་ལོའི་དབང་དུ་མི་གཏོང་བར། ། ཚེ་ལྷག་དོན་ལྡན་
མཛོད་ཅིག་སྙིང་གཏམ་ཡིན། ། ཕྱི་མར་བསམས་ནས་ཚེ་འདི་བློས་
བཏང་སྟེ། ། ཆོས་ཤིག་བྱེད་ན་ཕྱི་མར་ལྟ་ཞོག་གི ། ཚེ་ཐུང་
འདིར་ཡང་གཞན་དང་མི་འདྲ་ཙམ། ། འོང་བར་མཐོང་ཆོས་་་་
ལགས་སོ་སྙིང་གཏམ་ཡིན། ། དེ་ལྟར་ཕན་པའི་སེམས་ཀྱིས་རང་
གིས་རང་། ། ཆོས་ལ་བསྐུལ་པའི་ཀྱོ་བ་རྣོན་པོ་འདིས། ། མ་
དུལ་སེམས་ཀྱི་གླང་པོ་མྱུར་ཐུལ་ནས། ། ཀུན་ཀྱང་གཏན་བདེའི་
ལམ་དུ་ཚུད་པར་ཤོག ། གང་འདི་བསྟན་པའི་ངང་ཚུལ་ཕྱོགས་
ཙམ་ཞིག ། ཤེས་ནས་སྟོན་ལ་དད་པའི་སྤོང་བ་པ། ། དགེ་
མ་ 327



སྦྱོང་ངག་དབང་ཕུན་ཚོགས་ཞེས་བགྱི་བས། ། རང་གི་བསམ་་་
གཏན་ཁང་བུར་སྤེལ་བ་དགེ །
ན་མོ་ཨརྱ་ལོ་ཀེར་ ཤཱ་རཱ་ཡ། ། བླ་མ་དང་སྤྱན་རས་ གཟིགས་
དབྱེར་མེད་ཀྱི་རྣལ་འབྱོར་མདོར་བསྡུས་ཉམས་སུ་ལེན་པར་འདོད་
པས་སྐྱབས་སེམས་སྔོན་དུ་བཏང་སྟེ། ། རང་གི་སྤྱི་བོར་པད་ཟླའི་
སྟེང་། ། དྲིན་ཅན་རྩ་བའི་བླ་མ་དང་། ། དབྱེར་མེད་འཕགས་
མཆོག་འཇིག་རྟེན་དབང་། ། ཞལ་གཅིག་ ཕྱག་བཞིའི་དང་པོ་་་
གཉིས། ། ཐལ་སྦྱར་འོག་མ་ཤེལ་ཕྲེང་དང་། ། རབ་རྒྱས་པད་
དཀར་སྡོང་བུ་འཛིན། ། ཞབས་ཟུང་མི་ཤིགས་སྐྱིལ་ཀྲུང་ཚུལ། །
གསལ་རྫོགས་མཚན་དཔེའི་ཟླ་གཞོན་སྐུ། ། དར་དང་རིན་ཆེན་
རྒྱན་གྱིས་ཀླུབས། ། རྡོ་རྗེ་གསུམ་མཚན་ཧཱུཾ་འོད་ཀྱིས། ། མཆོག་
གསུམ་མ་ལུས་སྤྱན་དྲངས་བསྟིམས། ། སྐྱབས་གནས་ཀུན་འདུས་
བདག་ ཉིད་ གྱུར། ། དྲི་བྲལ་ ལྷུན་རྫོགས་དངོས་གྲུབ་གཏེར། །
བླ་མ་ལྷ་ལ་གུས་ཕྱག་འཚལ། ། ཀུན་བཟང་མཆོད་སྤྲིན་རྒྱ་མཚོས་
མཆོད། ། ནོངས་པ་གང་བགྱིས་བཤགས་ཤིང་སྡོམ། ། གསང་
གསུམ་མཛད་པར་རྗེས་ཡི་རང་། ། ཟབ་རྒྱས་ཆོས་ཆར་འབེབས་
པར་ བསྐུལ། ། བསྐལ་ བརྒྱར་ མི་ གཡོ་ རྟག་ བཞུགས་ གསོལ། །
དགེ་ཚོགས་བྱང་ཆུབ་ཆེན་པོར་བསྔོ། ། ཐུགས་སྲོག་ཧཱི༔ ཡིག་་་་
-- 328 --



སྔགས་ ཕྲེང་ ལས། འོད་ འཕྲོས་ མ་ དག་ སྣོད་ བཅུད་ སྦྱངས། །
འགྲོ་ཀུན་ཕྱག་ན་པདྨོ་ཡི། ། གོ་འཕང་མཆོག་ལ་འགོད་པར་་་་
གྱུར། ། ཅེས་བཟླས་དམིགས་དང་འབྲེལ་བའི་མཚན་སྔགས་དང་
ཡིག་དྲུག་ཅི་ནུས་བཟླ། ། ཨོཾ་ཨཱཿ གུརུ་བཛྲ་དྷཱ་ར་ཝ་གིནྡྲ་སུ་མ་ཏི་ཤྭ་
ས་ན་དྷ་ར་ས་མུ་དྲ་ཤྲཱི་བྷ་དྲ་སརྦ་སིདྡྷི་ཧཱུཾ་ཧཱུཾ། ། ཨོཾ་མ་ཎི་པདྨེ་ཧཱུྃ།
བླ་མ་རྗེ་བཙུན་སྤྱན་རས་གཟིགས། ། ཁྱེད་ལས་རེ་ས་གཞན་མེད་ .
པས། ། འདི་ནས་བྱང་ཆུབ་མ་ཐོབ་བར། ། བརྩེ་ཆེན་ཐུགས་
ཀྱིས་རྗེས་བཟུང་མཛོད། ། འདི་ལྟར་བགྱིས་པའི་ལེགས་བྱས་རྒྱུ་
མཚོའི་རླབས། ། འབུམ་ཕྲག་ཟླ་བའི་དཔལ་ལ་འགྲན་པའི་་་་་་
མཐུས། ། ཚེ་རབས་ཀུན་ ཏུ་ ཐེག་ མཆོག་བཤེས་གཉེན་གྱིས། །
འབྲལ་མེད་མཉེས་བཞིན་རྗེས་སུ་འཛིན་པར་ཤོག ། ཡིད་་་་་
བཞིན་ནོར་མཆོག་བྱེ་བ་འབུམ་ཕྲག་གིས། ། འགྲན་མེད་རྙེད་་་
དཀའི་རྟེན་བཟང་ཐོབ་དུས་འདིར། ། མནོག་ཆུང་བྱ་བས་ནམ་
ཡང་མི་གཡེང་བར། ། གཏན་འདུན་སྙིང་པོ་ཚུལ་བཞིན་ལེན་པར་
ཤོག། བརྩེ་ མེད་ འཆི་ བདག་ དགྲ་ བོས་ མངོན་ ཕྱོགས་ ཚེ། །
རིགས་ གཟུགས་: སྟོབས་ འབྱོར་ རྗེས་ སྔགས་ སྨན་ ལ་ སོགས། །
ཐབས་གཞན་གང་གིས་བཟློག་པར་མི་ནུས་པར། ། འཆི་བའི་ངང་
ཚུལ་སྙིང་ནས་དྲན་པར་ཤོག།། ཡིད་གཅུགས་གཉེན་སོགས་ཚེ་་་
-- 329 --



འདིའི་ཕུན་ཚོགས་ཀུན། ། ཤུལ་དུ་བཞག་ནས་རང་ཉིད་གཤིན་རྗེ་
ཡིས། ། དྲག་པོའི་ཆད་པས་མནར་ཚེ་ཡི་རེ་མུག། དེང་ནས་རྣམ་
དག་དམ་ཆོས་སྒྲུབ་པར་ཤོག། ཐབས་ཚུལ་ཡོད་རྒུས་བསྐྱངས་པའི་
རང་ལུས་ཀྱང་། ། རོ་ཞེས་ཀུན་གྱིས་སྐྱུག་བྲོ་བྱེད་ པའི་དུས། །
གཅིག་ཏུ་ཕན་པ་དམ་པའི་ཆོས་ཡིན་པས། སྡིག་སྤོང་དགེ་སྒྲུབ་ཚུལ་
བཞིན་བྱེད་པར་ཤོག། ནམ་ཞིག་ཚེ་འདིའི་སྣང་བ་འགག་པའི་་
ཚེ། ། འཕགས་མཆོག་གྲུ་འཛིན་མགོན་པོའི་ཞལ་བསྟན་ནས། །
བུ་ཁྱོད་དག་པའི་ཞིང་དུ་འཁྲིད་དོ་ཞེས། ། ངོ་མཚར་གསུང་གི་
དབུགས་དབྱུང་ཐོབ་པར་ཤོག། ཚེ་རབས་ཕྲེང་བར་འཕགས་་་་་
མཆོག་ཁྱེད་ཉིད་ཀྱིས། ། མ་ནོར་ལམ་སྟོན་དགེ་བའི་བཤེས་མཛད་
དེ། ། མཐའ་ཡས་འགྲོ་བའི་དོན་ཆེན་སྒྲུབ་པ་ལ། ། ཐུགས་རྗེ་
གཏེར་ཆེན་ཉིད་དང་མཚུངས་པར་ཤོག། དེ་ལྟར་སྙིང་ནས་གསོལ་
བཏབ་མཐུས། ། བླ་མ་འོད་ཞུ་རང་ལ་ཐིམ། ། གསང་གསུམ་
རྡོ་རྗེ་བྱིན་བརྒྱ་ཡིས། ། སྒོ་གསུམ་བྱིན་གྱིས་བརླབས་པར་གྱུར། །
དགེ་བ་འདི་ཡིས་མྱུར་དུ་བདག། སྦྱན་རས་གཟིགས་དབང་འགྲུབ་
གྱུར་ནས། ། འགྲོ་བ་གཅིག་ཀྱང་མ་ལུས་པ། ། དེ་ཡི་ས་ལ་
འགོད་པར་ཤོག ། བྱང་ཆུབ་སེམས་མཆོག་རིན་པོ་ཆེ། ། མ་
སྐྱེས་པ་རྣམས་སྐྱེ་གྱུར་ ཅིང་། ། སྐྱེས་པ་ཉམས་པ་མེད་པར་་་་་
– 330 -



ཡང༌། ། གོང་ནས་གོང་དུ་འཕེལ་བར་ཤོག ། གོང་གསལ་བཀའ་
སློབ་སྙིང་བཅངས་ཀྱི་ངག་འདོན་དུ་བླ་མའི་རྣལ་འབྱོར་མདོར་བསྡུས་དོན་ཚང་འདི་དང་
འབྲེལ་བའི་མཚན་སྔགས་ཡིག་དྲུག་ཅི་ནུས་ཉིན་ལྟར་ཆག་མེད་འདོན་གནང་ཡོད་པར་
བྱང་ཁང་ཆོས་འབྱོར་ནས་པར་བསྐྲུན་ཞུས། །
331
ཁ
་



༄༅། །རྒྱལ་སྲས་ཞེ་བརྒྱད་ཀྱི་སྡོམ་ཚིག་བཞུགས་སོ། །
༄༅། ། རྒྱལ་ བའི་ སྲས་ པོ་ ཞེ་ བརྒྱད་ འདི་ ལྟ་ སྟེ། །
སངས་རྒྱས་ཞིང་གཞན་ནས་འཕོས་འདིར་སྐྱེས་པ། ། དགའ་ལྡན་
གནས་དང་མི་ནས་འདིར་སྐྱེས་པ། ། འདི་དག་མདོར་བསྟན་རྒྱལ་
སྲས་འཕགས་པའོ། ། ཚེ་རིང་ལྷར་སྐྱེས་ཕྱིན་དྲུག་སྤྱོད་པ་དང་། །
བསམ་གཏན་སྤང་ནས་འདོད་པའི་ཁམས་སུ་སྐྱེས། ། གང་དག་
སངས་རྒྱས་བཞུགས་པའི་ཞིང་དེར་སྐྱེས། ། རྒྱལ་ རིགས་བྲན་་་་
སོགས་མཐོ་བའི་རིགས་སུ་སྐྱེས། ། རྒྱལ་ཆེན་བཞི་སོགས་སྐལ་བ་
མཉམ་པར་སྐྱེས། ། ཚངས་པར་སྐྱེས་ཏེ་ཆོས་ སྟོན་བསྐུལ་བར་་་
བྱེད། ། ཚེ་ གཅིག་ དགའ་ ལྡན་ དུ་ སྐྱེས་ འདིར་ འཕོ་ འགྱུར། །
མངོན་ཤེས་དྲུག་ཐོབ་སངས་རྒྱས་ཞིང་བཟང་བརྒྱུད། ། དེ་ཐོབ་
དམན་པའི་སྒྲ་མེད་ཞིང་བཟང་བརྒྱུད། ། དེ་ཐོབ་དཔག་མེད་ཚེ་
ལྡན་ཞིང་བཟང་བརྒྱུད། དེ་ཐོབ་མུན་གླིང་མཆོག་གསུམ་སྒྲ་ཡང་
སྒྲོག ། ཁམས་གསུམ་མི་སྐྱེས་ཁམས་གསུམ་འགྲོ་དོན་བརྩོན། །
ཕྱིན་དྲུག་སྤྱོད་ཅིང་སྐྱོན་མེད་མི་ལྡོག་ཐོབ། ། སངས་རྒྱས་འགྲོ་
དོན་དམ་ཆོས་རིང་དུ་གནས། ། རྒྱལ་བལྟ་སེམས་ཅན་སྨིན་ཕྱིར་
- 332 ཡམ



ཞིང་བཟང་བརྒྱུད། ། སྙོམས་འཇུག་རྣམ་དགུར་རིམ་དང་ཐོད་
རྒལ་འཇུག ：། དྲན་ སོགས་ ཐོབ་ཅིང་སྨིན་ སོགས་ སེམས་ ཅན་་
འགོད། ། ཕྱིན་དྲུག་ལ་གནས་དགའ་ལྡན་གནས་ཡོངས་སྦྱོངས། །
བསམ་གཏན་བྱང་ཕྱོགས་ཐོབ་ཅིང་ཚེ་གཅིག་ཐོག ། ཕྱིན་སྤྱོད་
འཇིག་རྟེན་བརྒྱུད་ཅིང་སེམས་ཅན་བསྐུལ། ། ཕྱིན་གནས་སེམས་
ཅན་དོན་བརྩོན་སྒོ་གསུམ་དག ། ཕྱིན་གནས་ངན་འགྲོའི་ལམ་
གཅོད་ཞིང་བཟང་བརྒྱུད། ། ཕྱིན་དྲུག་ལ་གནས་སྤྱིན་པ་ལྷུར་ལེན་
དང༌། ། ་ ཚུལ་ ཁྲིམས་ ལྷུར་ ལེན་ སྡོམ་ ལ་ རབ་ ཏུ་ འགོད། །
བཟོད་པ་ལྷུར་ལེན་གནོད་སེམས་མེད་ལ་འགོད། ། བརྩོན་འགྲུས་
ལྷུར་ལེན་གཞན་དག་དེ་ལ་འགོད། ། བསམ་གཏན་ལྷུར་ལེན་རྩེ་
གཅིག་ཞི་ལ་འགོད། ། ཤེས་རབ་ལྷུར་ལེན་ཆོས་སྟོན་བདེ་གཤེགས་
སྤྲུལ། ། དེར་སྤྲུལ་ ཤར་ ཕྱོགས་ ཞིང་ བཟང༌ རྒྱ་ མཚོར་འགྲོ །
དེ་བཞིན་ལྷོ་དང་ནུབ་དང་བྱང་བྱང་ཤར། ། ཤར་ལྷོ་ལྷོ་ནུབ་ནུབ་
བྱང་འོག་དང་སྟེང་། རེ་རེའི་སངས་རྒྱས་ཞིང་མང་གངྒའི་ཀླུང༌། །
བྱེ་སྙེད་དག་ཏུ་འདོང་ཞིང་ཆོས་ཀྱང་སྟོན། ། མཚན་ལྡན་དབང་
སོགས་དག་ པ་བདག་མི་བསྟོད། ། དང་པོ་ཕྱིན་ཆད་ལོག་དང༌
ངན་འགྲོར་མིན། ། དང་པོ་ཕྱིན་ཆད་དགེ་བཅུའི་ལམ་་་་་་་
གཏོང་། ། འཁོར་བསྒྱུར་དགེ་བཅུའི་ལམ་ལ་ སེམས་ ཅན་་་་་་་་་
333 ཤ



འགོད། ། འཁོར་བསྒྱུར་སངས་རྒྱས་བརྒྱ་སྟོང་རྒྱུ་ཆེར་མཆོད། །
ལྟ་བའི་མུན་ཅན་སྣང་བྱེད་སངས་རྒྱས་ཀྱི། ། ཆོས་ཀྱི་སྣང་བ་ནམ་
ཡང་བྲལ་མི་བྱེད། ། དེ་ལྟར་བརྒྱད་ཀྱིས་ལྷག་པའི་བཅུ་ཚན་་་་
བཞི། །
- 334



༄༅། ། དངོས་བརྒྱད་དོན་བདུན་བཅུའི་་་་
སྡོམ་ཚིག་བཞུགས་སོ། །
༄༅། །ན་མོ་གུ་རུ། ། མངོན་རྟོགས་བརྒྱད་ནི་རྣམ་མཁྱེན་
དང་། ། ལམ་ཤེས་གཞི་ཤེས་རྣམ་རྫོགས་སྦྱོར། ། ཚེ་སྦྱོར་་་་་
མཐར་སྦྱོར་ སྐད་ ཅིག་ སྦྱོར། ། འབྲས་བུ་ཆོས་སྐུ་བཅས་པའོ། །
རྣམ་མཁྱེན་མཚོན་བྱེད་ཆོས་བཅུ་ནི། ། སེམས་བསྐྱེད་གདམས་
ངག་ངེས་འབྱེད་དང༌། ། རང་བཞིན་གནས་རིགས་དམིགས་དང་
ཆེད། ། གོ་འཇུག་ཚོགས་ངེས་སྒྲུབ་པའོ། ། - ལམ་ཤེས་མཚོན་
བྱེད་ བཅུ་ གཅིག་ ནི། ། ལམ་ ཤེས་ ཡན་ ལག་ཉན་ རང་ ལམ། །
ཐེག་ཆེན་མཐོང་ལམ་བྱེད་དང་མོས། ། བསྟོད་སོགས་བསྔོ་དང་
རྗེས་ཡི་རང་། ། སྒྲུབ་དང་རྣམ་དག་སྒོམ་ལམ་མོ། ། གཞི་ཤེས་
མཚོན་བྱེད་ཆོས་དགུ་ནི། ། སྲིད་མཐར་མི་གནས་ཞིར་མི་་་་་་་
གནས། ། རིང་ དང་ཉེ་དང་མི་མཐུན་གཉེན། ། སྦྱོར་དང་་་་
མཉམ་ཉིད་མཐོང་ལམ་མོ། ། རྣམ་རྫོགས་མཚོན་བྱེད་བཅུ་གཅིག་
ནི། ། རྣམ་པ་སྦྱོར་བ་ཡོན་ཏན་སྐྱོན། ། མཚན་ཉིད་ཐར་དང་
བས 335 མས



ངེས་འབྱེད་རྟགས། ། མཉམ་ཉིད་ཞིང་དག་ཐབས་མཁས་སྦྱོར། །
རྩེ་སྦྱོར་མཚོན་བྱེད་ཆོས་བརྒྱད་ནི། ། རྟགས་དང་རྣམ་འཕེལ་་་
བརྟེན་ དང་ གནས། ། མཐོང་ སྒོམ་ བར་ ཆད་ མེད་ ཚེ་ དང༌། །
བསལ་བྱ་ལོག་སྒྲུབ་བཅས་པའོ། ། མཐར་སྦྱོར་མཚོན་བྱེད་བཅུ་
གསུམ་ནི། ། སྦྱིན་སོགས་དྲུག་གི་མཐར་སྦྱོར་དང༌། ། རྗེས་་
དྲན་དྲུག་གི་མཐར་སྦྱོར་ཏེ། ། དངོས་མེད་མཐར་སྦྱོར་བཅས་་་་
པའོ། ། སྐད་ཅིག་མཚོན་བྱེད་ཆོས་བཞི་ནི། ། རྣམ་པར་སྨིན་
པ་ མ་ ཡིན་ དང༌། ། རྣམ་ པར་ སྨིན་ དང༌ མཚན་ ཉིད་ མེད། །
གཉིས་མེད་སྐད་ཅིག་སྦྱོར་བའོ། ། ཆོས་སྐུ་མཚོན་བྱེད་ཆོས་བཞི་
ནི། ། ངོ་བོ་ཉིད་དང་ལོངས་སྤྱོད་རྫོགས། ། སྤྲུལ་དང་ཡེ་ཤེས་
སྐུ་དང༌། ། མཛད་པ་འཕྲིན་ལས་བཅས་པའོ། ། དགེ་ལེགས་
འཕེལ། །
ཁབས 36 །



༄༅། ། མཁྱེན་གསུམ་གྱི་རྣམ་པ་བརྒྱ་དང་དོན་གསུམ་གྱི་
སྡོམ་ཚིག་ཤེལ་དཀར་མེ་ལོང་
ཞེས་བྱ་བ་བཞུགས་སོ། ། །
༄༅། །ན་མོ་གུ་རུ། ། གཞི་ཤེས་རྣམ་པ་ཉེར་བདུན་ནི། །
བདེན་པ་སོ་སོ་ལ་བཞི་དང༌། ། ལམ་ལ་དེ་ནི་བཅོ་ལྔར་བཤད། །
མེད་དང་མི་སྐྱེ་དབེན་མི་བརྫི། ། སྡུག་བསྔལ་བདེན་པའི་རྣམ་
པའོ། ། གནས་མེད་ནམ་མཁའ་བརྗོད་མེད་དང༌། མིང་མེད་
ཀུན་འབྱུང་བདེན་པའི་འོ། ། འགྲོ་མེད་མི་འཕྲོགས་ཟད་མེད་་་་
དང༌། ། སྐྱེ་མེད་འགོག་པའི་རྣམ་པའོ། ། བྱེད་པོ་ཤེས་པོ་འཕོ་
འདུལ་མེད། ། རྨི་ལམ་སྒྲ་བརྙན་མིག་ཡོར་སྨིག ། སྒྱུ་མ་ཀུན་
བྱང་གོས་ སྤྲོས་མེད། ། རློམ་མེད་མི་གཡོ་ལམ་གྱིའོ། ། ཐོག་
མཐའ་བཅུ་ནི་ཉོན་སྒྲིབ་དང༌། ། བར་ལྔ་ཤེས་སྒྲིབ་གཉེན་པོ་སྟེ། །
རིམ་བཞིན་མཐོང་སྒོམ་ངོ་བོ་དང༌། ཟད་མེད་ཟད་བཅས་ཉིད་ཡིན་
ནོ། ། ལམ་ཤེས་རྣམ་པ་སོ་དྲུག་ནི། ། ཀུན་འབྱུང་བརྒྱད་དང་
ལམ་ གྱི་ བདུན། ། སྡུག་ བདེན་ ལྔ་ དང་ འགོག་ བཅུ་ དྲུག །
- 337 -



དང་པོ་བརྒྱད་ནི་འདུན་པ་དང་། ། འདོད་ཆགས་དགའ་དང་་
ཆགས་ སྡང་རྨོངས། ། ཀུན་རྟོག་ སེམས་ ཅན་ མངོན་ཞེན་ནོ། །
ལམ་གྱི་བདུན་ནི་ཚད་མེད་དང༌། ། མཐའ་གཉིས་མ་འབྲེལ་ཐ་མི་
དད། ། མཆོག་འཛིན་མེད་དང་རྣམ་མི་རྟོག ། གཞལ་མེད་
ཆགས་པ་མེད་པའོ། ། སྡུག་བདེན་ལྔ་ནི་མི་རྟག་དང༌། ། སྡུག་
བསྔལ་སྟོང་པ་བདག་མེད་དང༌། ། མཚན་ཉིད་མེད་པའི་རྣམ་པ་
སྟེ། ། བཞི་ནི་རང་མཚན་གཅིག་སྤྱི་མཚན། ། འགོག་པའི་རྣམ་
པ་བཅུ་དྲུག་ནི། ། ་སྟོང་ཉིད་གསུམ་དང་བརྒྱུད་དང་གཅིག །
བཞི་སྟེ་རིམ་བཞིན་འགོག་པ་དང༌། ། ཞི་བ་སོགས་དང་སྦྱར་བར་
བྱ། ། རྣམ་མཁྱེན་རྣམ་པ་བརྒྱ་བཅུ་ནི། ། སློབ་མ་བྱང་ཆུབ་
སེམས་ དཔའ་ དང༌། ། ཐུན་ མོང་ སོ་ བདུན་ སོ་ བཞི་ སྟེ། །
སངས་རྒྱས་ཐུན་མིན་སོ་དགུའོ། ། དང་པོ་བྱང་ཕྱོགས་སོ་བདུན་
ནི། ། ལུས་ཚོར་སེམས་ཆོས་དྲན་ཉེ་བཞི། ། སྐྱེས་མ་སྐྱེས་ཀྱི་
སྤོང་ བ་ བཞི། །་ འདུན་ བརྩོན་ སེམས་ དཔྱོད་ རྐང༌ པ་ བཞི། །
འདུན་བརྩོན་དྲན་ཏིང་ཤེས་རབ་ཀྱི། ། དབང་པོ་ལྔ་དང་སྟོབས་
ལྔའོ། ། དྲན་དང་རྣམ་འབྱེད་བརྩོན་འགྲུས་དགའ། ། ཤིན་
སྦྱངས་ཏིང་འཛིན་བཏང་སྙོམས་ཀྱི། ། བྱང་ཆུབ་ཡན་ལག་རྣམ་
བདུན་དང་། ། ཡང་དག་ལྟ་བ་རྟོག་པ་དང༌། ། ངག་ལས་འཚོ་
- 338 མ་



བ་རྩོལ་དྲན་ཏིང་། ། འཕགས་ལམ་ཡན་ལག་རྣམ་བརྒྱད་དོ། །
ལམ་ཤེས་སོ་བཞི་འདི་ལྟ་སྟེ། ། གཉེན་ལམ་རྣམ་ཐར་སྒོ་གསུམ་
ནི། ། སྟོང་ཉིད་མཚན་མེད་སྨོན་མེད་དང༌། ། སྤྲུལ་ལམ་རྣམ་
ཐར་ སྒོ་གསུམ་ནི། ། གཟུགས་ ཅན་ གཟུགས་ ལ་ ལྟ་ བ་ དང་། །
གཟུགས་མེད་གཟུགས་ལ་ལྟ་བ་དང་། ། སྡུག་པའི་རྣམ་ཐར་དང་
བཅས་ པའོ། ། མཐོང་ ཆོས་ བདེར་ གནས་ ལམ་ ལྔ་ ནི། །
གཟུགས་མེད་རྣམ་པར་ཐར་བཞི་དང༌། ། འགོག་པའི་རྣམ་པར་
ཐར་པའོ། ། འཇིག་རྟེན་འདས་པའི་ལམ་དགུ་ནི། ། བསམ་
གཏན་བཞི་དང་གཟུགས་མེད་བཞི། ། འགོག་པར་སྙོམས་པར་
འཇུག་པའོ། ། སྤོང་ལམ་བཞི་ནི་བདེན་པ་བཞིའི། ། ཆོས་
བཟོད་བར་ཆད་མེད་ལམ་བཞི། །སངས་རྒྱས་ཉིད་ཀྱི་ལམ་བཅུ་ནི། །
སྦྱིན་སོགས་ཕར་ཕྱིན་རྣམ་བཅུའོ། ། ཐུན་མིན་རྣམ་མཁྱེན་སོ་དགུ་
ནི། ། སྟོབས་བཅུ་མི་འཇིགས་རྣམ་བཞི་དང༌། སོ་སོ་ཡང་དག་
རིག་བཞི་དང་། ། མ་འདྲེས་རྣམ་པ་བཅོ་བརྒྱད་དང་། ། དེ་
བཞིན་ཉིད་དང་རང་བྱུང་དང་། ། སངས་རྒྱས་ཉིད་ཀྱི་རྣམ་་་་་
པའོ། ། དང་པོ་བཅུ་ནི་གནས་གནས་མིན། ། ལས་ཀྱི་རྣམ་ .
སྨིན་མོས་སྣ་ཚོགས། ། སྣ་ཚོགས་ ཁམས་དང་དབང་རྣོ་རྟུལ། །
ཐམས་ཅད་དུ་འགྲོ་ཀུན་བྱང་དང་། ། སྔོན་གནས་རྗེས་དྲན་འཆི་
ཡ་ 339.



འཕོ་སྐྱེ། ། ཟག་ཟད་མཁྱེན་པའི་སྟོབས་བཅུའོ། ། མི་འཇིགས་
བཞི་ནི་སྤངས་རྟོགས་དང་། ། ངེས་འབྱུང་བར་ཆད་དམ་བཅས་
པར། ། འཇིགས་པ་མེད་པ་རྣམ་བཞི་སྟེ། ། སོར་རིག་བཞི་ནི་
ཆོས་དོན་དང༌། ། ངེས་ཚིག་སྤོབས་པ་སོར་རིག་གོ། མ་འདྲེས་
རྣམ་པ་བཅོ་བརྒྱད་ནི། ། སྤྱོད་པའི་དྲུག་དང་རྟོགས་པའི་དྲུག །
འཕྲིན་ལས་གསུམ་དང་ཡེ་ཤེས་གསུམ། ། དང་པོ་དྲུག་ནི་འཁྲུལ་
པ་དང༌། ། ཅ་ཅོ་དྲན་ཉམས་མཉམ་མ་བཞག། ། ཐ་དད་འདུ་
ཤེས་ མ་ བརྟགས་ པའི། ། བཏང་སྙོམས་མི་ མངའ་ རྣམ་ དྲུག་གོ།
རྟོགས་པའི་དྲུག་ནི་ འདུན་བརྩོན་དང༌། ། དྲན་ཏིང་ ཤེས་ རབ་་
རྣམ་གྲོལ་ལས། ། ཉམས་པ་མི་མངའ་རྣམ་དྲུག་གོ། འཕྲིན་ལས་
གསུམ་ནི་ཡེ་ཤེས་ཀྱི། ། རྗེས་འབྲང་སྐུ་གསུང་ཐུགས་འཕྲིན་་་་་་
ལས། ། ཡེ་ཤེས་གསུམ་ནི་དུས་གསུམ་མོ། ། ཆགས་ཐོགས་མེད་
པར་མཁྱེན་པའོ། ། དེ་བཞིན་ཉིད་ཀྱི་རྣམ་པ་ནི། ། དག་པ་
གཉིས་ ལྡན་ ཆོས་ ཉིད་ དོ། ། རང༌ བྱུང༌ ཉིད་ ཀྱི་ རྣམ་ པ་ ནི། །
གཞན་ལ་མི་ལྟོས་ཡེ་ཤེས་སོ། ། སངས་རྒྱས་ཉིད་ཀྱི་རྣམ་པ་ནི། །
ཆོས་ཀུན་མངོན་པར་བྱང་ཆུབ་པའོ། ། དེ་ལྟར་རྣམ་པ་ཀུན་་་་་
བསྡོམས་ན། ། བརྒྱ་དང་བདུན་ཅུ་རྩ་གསུམ་མོ། ། དགེ་བ་
འདི་ཡིས་སྐྱེ་བོ་ཀུན། ། བསོད་ནམས་ཡེ་ཤེས་ཚོགས་ རྫོགས་་་་་
340 -



ཤིང་། ། བསོད་ནམས་ཡེ་ཤེས་ལས་བྱུང་བའི། ། དམ་པ་སྐུ་
གཉིས་ཐོབ་པར་ཤོག ། ཅེས་པ་འདི་ནི་རིགས་སྨྲ་ངག་ཕུན་ནས་བསྒྲིགས་
པའོ། ། དགེ་ལེགས་འཕེལ། ། །
341 -



༄༅། ། ཐེག་ཆེན་གསོ་སྦྱོང་གི་སྡོམ་པའི་
་ཕན་ཡོན་བཞུགས་སོ། ། །
༄༅། །ན་མོ་གུ་རུ། འདིར་ཐེག་ཆེན་གསོ་སྦྱོང་གི་ཕན་ཡོན་
མདོ་ཙམ་འཆད་པ་ལ། སྤྱིའི་ཕན་ཡོན། སོ་སོའི་ཕན་ཡོན། དེ་
དག་ལ་དོགས་པ་དཔྱད་བའོ། ། དང་པོ་ལ་གསུམ་ལས་དང་པོར་
དུས་ཀྱི་སྒོ་ནས་ཕན་ཡོན་ཆེ་བ་ནི། ཏིང་ངེ་འཛིན་རྒྱལ་པོའི་མདོ་
ལས། ། གང་གིས་བསྐལ་པ་གངྒའི་བྱེ་སྙེད་དུ། ། དང་བའི་
སེམས་ཀྱིས་ཟས་དང་སྐོམ་རྣམས་དང་། ། གདུགས་དང་བ་དན་
མར་མེའི་ཕྲེང་བ་ཡིས། ། སངས་རྒྱས་བྱེ་བ་ཕྲག་ཁྲིག་རིམ་གྲོ་་་
བྱས། ། གང་གིས་དམ་ཆོས་རབ་ཏུ་འཇིག་པ་དང་། ། བདེ་
གཤེགས་བསྟན་པ་འགགས་པར་འགྱུར་བའི་ཚེ། ། ཉིན་མཚན་དུ་
ནི་བསླབ་པ་གཅིག་སྤྱོད་ནི། ། བསོད་ནམས་དེ་ནི་དེ་བས་ཁྱད་
པར་འཕགས། ། ཞེས་བསྟན་པ་ཉམས་པའི་དུས་སུ་སངས་རྒྱས་བྱེ་
བ་ཕྲག་ཁྲིག་བརྒྱ་སྟོང་དུ་མ་ལ། བསྐལ་པ་གངྒཱའི་ཀླུང་གི་བྱེ་མའི་
གྲངས་སྙེད་དུ་ཟས་སྐོམ་སོགས་དངོས་པོ་ཐམས་ཅད་ཀྱིས་ཚུལ་བཞིན་
བ་ 342 -



མཆོད་པ་ལས། བསྟན་པ་ཆེས་ཆེར་ཉམས་པའི་དུས་ངན་འདི་ལྟ་
བུར་ཐ་ན་བསླབ་པ་སྣ་གཅིག་ཉིན་ཞག་གཅིག་ཙམ་དུ་བསྲུངས་ན་
ཕན་ཡོན་ཆེས་ཆེ་བར་གསུངས་པས་གསོ་སྦྱོང་གི་སྡོམ་པ་ལན་གཅིག་
ཙམ་བསྲུང་ནའང་བསོད་ནམས་ནམ་མཁའ་དང་མཉམ་པ་ཞིག་་་་
ཤུགས་ཀྱིས་འབྱུང་ལ་ཇི་ཙམ་དུ་བསོད་ནམས་འབྱུང་བ་དེ་ཙམ་དུ་
བདེ་ བ་ ཕུན་ སུམ་ ཚོགས་ པ་ རིམ་ གྱིས་ འབྱུང་ བར་འགྱུར་ པས།
བསམ་ཤེས་ན། ཡིད་བཞིན་གྱི་ནོར་བུ་བྱེ་བ་ཕྲག་ཁྲིག་རྙེད་པ་ལས་
ཀྱང་དུས་ངན་འདི་ལྟ་བུར་གསོ་སྦྱོང་གི་སྡོམ་པ་ཉིན་གཅིག་ཙམ་བླང་
རྒྱུ་བྱུང་ན་ཆེས་སྐལ་བ་བཟང་ཞིང་དོན་ཆེ་བ་ལགས་སོ། ། གཉིས་
པ་ཡུལ་གྱི་སྒོ་ནས་ཕན་ཡོན་ཆེ་བ་ནི། དག་པའི་ཞིང་ཁམས་རྣམས་
སུ་དགེ་བ་རྣམ་དག་བསྐལ་པའི་བར་དུ་བསྒྲུབས་པ་ལས་མ་དག་པའི་
ཞིང་ཁམས་འདི་ལྟ་བུར་དགེ་བ་སྣ་གཅིག་སེ་གོལ་གཏོག་པའི་ཡུན་
ཙམ་དུ་བསྒྲུབས་ན་བསོད་ནམས་ཆེས་ཆེ་བར་གསུང་རབ་དགོངས་
འགྲེལ་དང་བཅས་པ་ནས་ལན་གཅིག་མིན་པར་གསུངས་ཏེ། དེ་
ལྟར་ན་མ་དག་པའི་ནང་ནས་ཀྱང་ཆེར་མ་དག་པའི་ཡུལ་ཕྱོགས་འདི་
ལྟ་བུར་ཡན་ལག་བརྒྱད་པའི་གསོ་སྦྱོང་གི་སྡོམ་པ་བླངས་ནས་ཐ་ན་སེ་
གོལ་གཏོག་པའི་ཡུན་ཙམ་དུ་བསྲུངས་ནའང་བསོད་ནམས་མཐའ་
ཀླས་ཏེ། གཟུགས་སུ་གྲུབ་ན་སྟོང་ཆེན་གྱི་འཇིག་རྟེན་ཁམས་སུ་ཡང་
་་
- 343 --



ཤོང་དཀའ་འོ། ། གསུམ་པ་ངོ་བོའི་སྒོ་ནས་ཕན་ཡོན་ཆེ་བ་ལ་རྣམ་
པ་དགུ་སྟེ། དང་པོར་མི་མིན་གྱིས་གནོད་པས་མི་ཚུགས་པའི་ཕན་
ཡོན་ནི། སྔོན་རྒན་མོ་ཞིག་གིས་ཉིན་གཅིག་ཡན་ལག་བརྒྱད་པའི་
གསོ་སྦྱོང་གི་སྡོམ་པ་བླངས་ནས། དེའི་མཚན་མོ་ནམ་ཕྱེད་ཙམ་ན་
རྒྱལ་པོ་གསལ་རྒྱལ་གྱི་བང་ཆེན་དུ་མི་ནག་ཅན་ཞིག་ལ་ལྟོ་བསྐྱལ་བར་
ཕྱིན་པས་ལམ་དུ་མི་མ་ཡིན་ཁག་གསུམ་དང་ཕྲད་ཀྱང་གླགས་མི་རྙེད་
པའི་ལོ་རྒྱུས་འདུལ་བ་ལུང་ནས་གསུངས་པ་ལྟར་ཁས་བླངས་པའི་སྡོམ་
པ་བསྲུང་བའི་རིང་ལ་མི་མ་ཡིན་གང་གིས་ཀྱང་གླགས་མི་རྙེད་པ་རྟེན་
འབྲེལ་གྱི་ཆོས་ཉིད་དེ་ཚུལ་ཁྲིམས་ཡང་དག་པར་ལྡན་པའི་མདོ་་་་
ལས། ། ཇི་ལྟར་སྤྲུལ་གདུག་ཀླུ་ཆེན་ནག་པོ་ཡང་། ། ཚུལ་་་་
ཁྲིམས་ལྡན་ལ་གནོད་མེད་གཞན་ཅི་སྨོས། ། ཞེས་མི་མིན་གྱི་ནང་
ནས་གདུག་རྩུབ་ཆེ་ཤོས་ཀླུ་བདུད་ནག་པོས་ཀྱང་སྡོམ་ལྡན་ལ་གནོད་
མི་ནུས་ན་གཞན་གྱིས་ལྟ་ཅི་སྨོས་པར་གསུངས་པའི་ཕྱིར་རོ། ། དེ་
ལྟར་བྱས་ན་ཕྱིའི་གནོད་པ་བསྲུང་བའི་ཐབས་སུ་ནང་གི་སྡོམ་པ་སྲུང་
བ་ཉིད་མན་ངག་གི་མཆོག་གོ ། གཉིས་པ་ལྷ་རྣམས་ཀྱིས་སྲུང་
སྐྱོབ་མཛད་པའི་ཕན་ཡོན་ནི། རང་གིས་ཁས་བླངས་པའི་སྡོམ་པ་
ཚུལ་བཞིན་དུ་བསྲུངས་ན་དཀར་ཕྱོགས་ལ་དགའ་བའི་ལྷ་རྣམས་ཀྱིས་
ཉིན་མཚན་ཡེལ་མེད་དུ་བསྲུང་སྐྱོབ་མཛད་པར་མདོ་མང་པོ་ནས་
ཡ
344 ཁ་



གསུངས་པས། " གསོ་སྦྱོང་གི་སྡོམ་པ་ཐོབ་ལ་ཉམས་པ་དེ་སྲིད་དུ་ལྷ་
རྣམས་ཀྱིས་སྲུང་སྐྱོབ་མཛད་པར་ཐེ་མི་ཚོམ་མོ། ། ་ གསུམ་པ་དགེ་
བ་གང་བྱས་སྟོབས་ཆེ་བའི་ཕན་ཡོན་ནི། སྤྱིར་སྡོམ་པ་དང་མི་ལྡན་
པས་མར་ཁུ་རྒྱ་མཚོ་ཙམ་ལ་སྙིང་པོ་རི་རབ་ཙམ་བཙུགས་ཏེ་དཀོན་
མཆོག་གསུམ་ལ་ཕུལ་བ་བས་སྡོམ་ལྡན་གྱིས་མར་ཁུ་ཐིགས་པ་གཅིག་
ལ་སྙིང་པོ་ཁབ་རྩེ་ཙམ་བཙུགས་ཏེ་ཕུལ་ན་བསོད་ནམས་ཆེས་ཆེ་བར་
གསུངས་པས།- གསོ་སྦྱོང་མ་ལེན་པར་དགེ་རྩ་མང་པོ་བསྐལ་པར་
བསྒྲུབས་པ་ལས་བླངས་ནས་དགེ་རྩ་སྣེ་གཅིག་ཡུད་ཙམ་དུ་བསྒྲུབས་ན་
བསོད་ནམས་ཆེས་ཆེ་བར་མངོན་ནོ། ། བཞི་པ་སྨོན་ལམ་བཏབ་
ཚད་འགྲུབ་པའི་ཕན་ཡོན་ནི་སྤྱིར་ཚུལ་ཁྲིམས་དག་པས་སྨོན་ལམ་ཇི་
ལྟར་བཏབ་པ་དེ་བཞིན་དུ་གདོན་མི་ཟ་བར་འགྲུབ་པར་གསུངས་པས་
ཡན་ལག་བརྒྱད་པའི་གསོ་སྦྱོང་གི་སྡོམ་པ་བླངས་ནས་མ་ཉམས་པའི་
རིང་ལ་སྨོན་ལམ་བཏབ་ཚད་འགྲུབ་ངེས་པ་ཡིན་ནོ། ། ལྔ་པ་ལྷ་
མིའི་རྟེན་བཟང་ཐོབ་པའི་ཕན་ཡོན་ནི། > བསྙེན་གནས་ཡན་ལག་
བརྒྱུད་པ་ལན་གཅིག་ཙམ་བསྲུངས་པས་ཀྱང་ལྷ་དང་མིའི་ལུས་རྟེན་
ཁྱད་པར་ཅན་ཐོབ་པར་གསུངས་ཤིང་། དེ་དང་མཐུན་པའི་ལོ་སྒྱུས་
ཀྱང་མཐའ་ཡས་བ་ཞིག་ཡོད་དེ་བྲིར་མི་ལང་ངོ་། །་་ ་ དྲུག་པ་བྱམས་
པའི་བསྟན་པ་དང་མཇལ་བའི་ཕན་ཡོན་ནི། ཇི་སྐད་དུ། ཤཱཀྱ་
345



ཐུབ་པའི་བསྟན་པ་ལས། ། གང་གིས་དད་པས་ཆོས་མཉན་་་་་
ཅིང་། ། བསྙེན་གནས་ཡན་ལག་བརྒྱད་བསྲུངས་པ། ། ང་ཡི་
འཁོར་དུ་སྐྱེ་བར་འགྱུར། ། ཞེས་གསོ་སྦྱོང་གི་སྡོམ་པ་བསྲུངས་ན་
བྱམས་པའི་འཁོར་དུ་སྐྱེ་བར་བྱམས་པ་རང་ཉིད་ཀྱིས་ཞལ་གྱིས་བཞེས་
པས། མ་འོངས་པའི་དུས་སུ་རྗེ་བཙུན་བྱམས་པའི་བསྟན་པ་དང་
མཇལ་ནས་འཁོར་བ་མཐའ་ཅན་དུ་བྱ་བར་འདོད་ནའང་ཐེག་ཆེན་
གསོ་ སྦྱོང་ གི་ སྡོམ་ པ་བླངས་ནས་ བསྲུང་བ་ལ་འབད་ རིགས་ སོ། །
གལ་ཏེ་བསྙེན་གནས་དང་གསོ་སྦྱོང་གི་སྡོམ་པ་གཉིས་མི་གཅིག་པས།
བསྙེན་གནས་ཀྱི་ཕན་ཡོན་གསོ་སྦྱོང་ལ་སྦྱོར་བ་མི་རིགས་སོ་སྙམ་ན།
མ་ཡིན་ཏེ། ་ བསྲུང་བྱའི་ཡན་ལག་གི་མང་ཉུང་དང་ངོ་བོ་འདྲ་བས།
བསྙེན་གནས་ཀྱི་ཕན་ཡོན་གང་ཡིན་གསོ་སྦྱོང་ལ་འབྱུང་བར་མ་ཟད།
ཆེད་དུ་བྱ་བ་སེམས་ཅན་ཐམས་ཅད་ལ་དམིགས་མ་དམིགས་སོགས་ཀྱི་
ཁྱད་པར་ཆེན་པོ་ཡོད་པས་བསྙེན་གནས་ལས་ཀྱང་འདི་ཉིད་ཕན་ཡོན་
ཆེས་ཤིན་ཏུ་ཆེ་བར་གསུངས་ཏེ། རིགས་པས་ཀྱང་འཐད་པའོ། །
བདུན་པ་ ལྷ་ མི་ཀུན་གྱིས་ མཆོད་འོས་སུ་འགྱུར་ པའི་ ཕན་ཡོན་ནི།
ཉ་སྟོང་བརྒྱད་གསུམ་ལ་བསྙེན་གནས་བསྲུང་བའི་མི་དེ་བརྒྱ་བྱིན་ང་
དང་འདྲ་ཞེས་གསོལ་བ་ལ། སྟོན་པས་ཁྱོད་དེ་སྐད་མ་ཟེར་ཅིག །
དེ་ནི་ང་དང་འདྲ་ཞེས་གསུངས་པས། དེ་ལྟར་ན་སྡོམ་པ་མ་བླངས་
346 .



པའི་སྔོན་རོལ་དུ་ཐ་ཤལ་ཁྱི་དང་འདྲ་བ་ཞིག་ཡིན་ཡང་སྡོམ་པ་བླངས་
པ་ནས་ཉེ་བར་བཟུང་སྟེ་ཇི་སྲིད་མ་ཉམས་པ་དེ་སྲིད་དུ་སྟོན་པ་སངས་
རྒྱས་དང་འདྲ་བར་ལྷ་མི་ཀུན་གྱིས་མཆོད་ཅིང་བཀུར་འོས་སུ་འགྱུར་
བས། སྡོམ་པ་ཡོད་མེད་ཀྱི་བར་ན་མཆོག་དམན་གྱི་ཁྱད་པར་དེ་ལྟ་
བུ་ཡོད་དེ་ཤེས་དགོས་སོ། ། “ བརྒྱུད་པ་བྱ་སླ་བའི་ཡོན་ཏན་ནི།
བཟླས་བརྗོད་དང་ནི་དཀའ་ཐུབ་དག ། ། ཡུན་རིང་དུས་སུ་སྤྱད་
བྱས་ཀྱང་། ། ཞེས་སོགས་གསུངས་པ་ལྟར། , བཟླས་བརྗོད་དང་
དཀའ་ཐུབ་སོགས་དགེ་སྦྱོར་གཞན་དག་ལ་ཐོག་མཐའ་བར་གསུམ་དུ་
སེམས་མ་གཡེང་བ་གཙོ་བོར་དགོས་ཀྱི། གཞན་དུ་བཤད་ཚོད་དང་
མཐུན་ པའི་ ཕན་ཡོན་མི་འབྱུང་བས་ ངལ་ བ་ དོན་མེད་དུ་འགྲོ་ལ།
འདིར་ནི་དེ་དང་མི་འདྲ་བར་དང་པོར་ལེན་དུས་སུ་རིག་པ་གཏད་
ཐུབ་པ་ཞིག་བྱུང་ཕྱིན་དེ་ནས་གཡེངས་ཀྱང་ཕན་ཡོན་ལ་གེགས་སུ་མི་
འགྱུར་བས། དགེ་སྦྱོར་གཞན་ལས་འདི་ཉིད་བྱ་སླ་ཞིང་། བསྲུང་
བྱ་ཉུང་བ་དང་བསྲུང་ཡུན་ཐུང་བས་འགོ་འདོན་པར་ཡང་སླ་་་་་
སོགས་མདོར་ན་བདག་དང་བདག་ལྟ་བུའི་ཉམས་ལེན་ལ་འདི་ལས་བྱ་
སླ་བ་དང་དོན་ཆེ་བ་གང་ཡང་མ་མཆིས་སོ། ། དགུ་པ་ཐར་པ་དང་
ཐམས་ཅད་མཁྱེན་པ་ཐོབ་པའི་ཕན་ཡོན་ནི། ་ཇི་སྐད་དུ། ལྷའི་
དབང་བོས་ཞུས་པའི་མདོ་ལས། ། ་༌ ཚེས་བརྒྱད་དག་དང་བཅོ་ལྔ་
= 347 =



དང་། ། ཆོ་འཕྲུལ་ཆེན་པོའི་ཟླ་བ་ལ། །་བསྙེན་གནས་ཡག་
ལག་བརྒྱད་བསྲུངས་པས། ། དེ་ནི་སངས་རྒྱས་ཉིད་དུ་འགྱུར། །
ཞེས་དང་། གཞན་ཡང་དེ་འདྲ་བ་མཐའ་ཡས་ཏེ་བྲིར་མི་ལང་ངོ༌། །
གཉིས་ པ་ སོ་ སོའི་ ཕན་ ཡོན་ལ་ གནས་ སྐབས་ གྱི་ ཕན་ ཡོན་ དང༌།
མཐར་ཐུག་གི་ཕན་ཡོན་ནོ། ། དང་པོ་ལ་སྤང་བྱ་བརྒྱད་སྤོང་བའི་
ཕན་ཡོན་ བརྒྱད་དོ། ། སྲོག་གཅོད་སྤངས་པས་ཚེ་རབས་ སུ་ ཚེ་
རིང་ཞིང་ནད་མི་འབྱུང༌། ། ་ མ་བྱིན་ལེན་སྤངས་པས་ཚེ་རབས་སུ་
ལོངས་སྤྱོད་ཕུན་སུམ་ཚོགས་པ་ཐོབ་ཅིང་། དེར་ཡང་གཞན་གྱིས་
གནོད་མེད་པར་རང་དབང་དུ་ལོངས་སྤྱོད་པར་འགྱུར་རོ། ། མི་
ཚངས་སྤྱོད་སྤོངས་པས་ཚེ་རབས་ཐམས་ ཅད་དུ་གཟུགས་བཟང་་་་
ཞིང་། ། ཁ་དོག་མཛེས་པར་འགྱུར་རོ། ། རྫུན་སྤངས་པས་ཚེ་
རབས་ཐམས་ཅད་དུ་གཞན་གྱིས་མི་བསླུ་ཞིང་རང་གི་ཚིག་བཙུན་པར་
འགྱུར་རོ། ། ཆང་སྤངས་པས་ཚེ་རབས་ཐམས་ཅད་དུ་དྲན་ཤེས་
བརྟན་ཅིང་དབང་པོ་གསལ་བ་དང་ཤེས་རབ་ཕུན་སུམ་ཚོགས་པར་
འགྱུར་རོ། ། ཁྲི་སྟན་ཆེ་མཐོ་སྤངས་པས་ཚེ་རབས་ཐམས་ཅད་དུ་
གཞན་གྱིས་བསྟོད་ཅིང་བཀུར་བ་དང་། མལ་སྟན་བཟང་ཞིང་་་་
བཞོན་པ་མང་བར་འགྱུར་རོ། ། དུས་མ་ཡིན་པའི་ཟས་སྤངས་
པས་ཚེ་རབས་ཐམས་ཅད་དུ་བཟའ་བཏུང་ཕུན་སུམ་ཚོགས་པ་ཐོབ་
– 348 - ཁ



ཅིང་། ལོ་ལེགས་པར་འགྱུར་རོ། ། དྲི་དང་ཕྲེང་བ་སོགས་སྤངས་
པས་ ཚེ་ རབས་ ཐམས་ ཅད་ དུ་ ལུས་ ལ་ དྲི་ ཞིམ་ པོ་ འབྱུང་ བ་ དང་།
མདོག་ལེགས་ཤིང་དབྱིབས་མཛེས་པར་འགྱུར་རོ། ། གར་དང་གླུ་
ལ་སོགས་པ་སྤངས་པས་ཚེ་རབས་ཐམས་ཅད་དུ་ལུས་དང་སེམས་ངུལ་
བ་དང་། ངག་དགེ་བ་སྟེ་ཆོས་ཀྱི་སྒྲ་དབྱངས་རྒྱུན་མི་འཆད་དུ་སྒྲོག་
པར་འགྱུར་རོ། ། གཉིས་པ་མཐར་ཐུག་གི་ཕན་ཡོན་ལའང་བརྒྱད་
ལས། སྲོག་གཅོད་སྤངས་པའི་འབྲས་བུར་རྡོ་རྗེ་ལྟ་བུའི་སྐུ་འགྲུབ།
མ་བྱིན་ལེན་སྤངས་པའི་འབྲས་བུར་ཕྱག་ཞབས་ཀྱི་མཐིལ་ན་འཁོར་
ལོས་མཚན་པར་གྲུབ། མི་ཚངས་སྤྱོད་སྤངས་པའི་འབྲས་བུར་་་་
དབང་པོ་ཡོངས་སུ་ཚང་ཞིང་ལུས་རྒྱས་པར་འགྲུབ། རྫུན་ཚིག་་་་
སྤངས་པའི་འབྲས་བུར་ཞལ་གྱི་དཀྱིལ་འཁོར་ཁེབས་པའི་ལྗགས་དང་
ཚངས་པའི་དབྱངས་ལྟར་སྙན་པའི་གསུང་འགྲུབ། ཆང་སྤངས་་་
པའི་འབྲས་བུར་ལྟ་བས་ཆོག་མི་ཤེས་པའི་སྐུ་དང་དབང་པོ་ཡོངས་སུ་
གསལ་བ་འགྲུབ། དུས་མ་ཡིན་པའི་ཁ་ཟས་སྤངས་པའི་འབྲས་བུར་
ཚེམས་བཞི་བཅུ་ཚང་ཞིང་ཐགས་བཟང་བ་འགྲུབ། དྲི་དང་ཕྲེང་བ་
སོགས་སྤངས་པའི་འབྲས་བུར་སྐུ་ལ་ཚུལ་ཁྲིམས་ཀྱི་དྲི་ངད་ཕུན་སུམ་
ཚོགས་པས་ཡོངས་སུ་ཁྱབ་པ་འགྲུབ། གར་དང་གླུ་སོགས་སྤངས་
པའི་འབྲས་བུར་སྐུ་ལ་མཚན་བཟང་པོ་ཐམས་ཅད་ཀྱིས་བརྒྱན་པར་
- 349
མ



གྱུར་པ་འགྲུབ། ཁྲི་སྟན་ཆེ་མཐོ་སྤངས་བའི་འབྲས་བུར་ཆོས་ཀྱི་སྟན་
གསུམ་ལ་ཡོངས་སུ་ལོངས་སྤྱོད་པར་འགྱུར་བ་སྟེ། འདི་དག་ནི་ཀུན་
དུ་རྒྱུ་སེན་རིང་གིས་ཞུས་པའི་མདོ་ལས་འབྱུང་བ་ལྟར་བྲིས་པའོ། །
གསུམ་པ་དོགསཔ་དཔྱད་པ་ལ་བཞི། ཉིན་ཞག་མ་ཚང་བར་ལེན་དུ་
རུང་མི་རུང་དཔྱད། ཉིན་ཞག་ཕན་ཆད་དུ་སྐྱེ་མི་སྐྱེ་དཔྱད་། ཉིན་
ཞག་མང་པོ་དུས་གཅིག་ལ་ལེན་དུ་རུང་མི་རུང་དཔྱད། གཅིག་
ཉམས་པས་གཞན་བསྲུང་བར་འོས་མི་འོ ས་དཔྱད་པའོ། ། དང་པོ་
ནི། མཛོད་རང་འགྲེལ་ལས། དེ་ལྟར་བྱས་ན་བཤན་པ་དང་བྱི་བོ་
བྱེད་པ་དག་གིས་མཚན་མོ་དང་ཉིན་མོ་བསྙེན་གནས་བླངས་པ་དག་
ཀྱང་འབྲས་བུ་ཡོད་པར་རུང་ངོ༌། ། ཞེས་ཉིན་ཞག་ཕྱེད་ཙམ་དུ་
བསྙེན་གནས་བླངས་ནས་བསྲུང་ནའང་དགག་བྱ་མེད་ཅིང་དགོས་པ་
ཆེ་བར་གསུངས་པས། རབ་ལ་ཉིན་ཞག་ཧྲིལ་པོར་བསྲུང་གང་ཐུབ་
བྱེད་ཅིང་། ཅི་སྟེ་དེ་ལྟར་མི་ནུས་ན་ཉིན་ཞག་ཕྱེད་ཙམ་དང་ཐ་ན་ཆུ་
ཚོད་ཕྱེད་ཙམ་དུའང་ལེན་དུ་རུང་ལ། ཇི་ལྟར་བླངས་ པའི་ཚུལ་
ཡང་། གནས་བརྟན་བྱང་ཆུབ་བཟང་པོས། ཉིན་མོ་ཙམ་དུ་ཡང་
དག་པར་ལེན་ན་དུས་འདི་ནས་བཟུང་སྟེ་ཇི་སྲིད་ཉི་མ་མ་ནུབ་ཀྱི་བར་
དུ་ཞེས་དུས་ཚོད་ཡོངས་སུ་བཅད་པར་བྱའོ། ། ཞེས་གང་གསུངས་
པ་ལྟར་ཏེ། མཚན་མོ་ཙམ་དུ་ཇི་ལྟར་ལེན་པ་སོགས་ཀྱང་འདི་ལ་
མས 350 -



བརྟེན་ནས་ཤེས་པར་བྱའོ། ། གཉིས་པ་ནི། ཐེག་དམན་ལྟར་ན་
བསྙེན་གནས་ཀྱི་སྡོམ་པ་ནི་ཉིན་ཞག་གཅིག་པའི་མཐའ་ཅན་ཡིན་པས།
ཉིན་ཞག་ཕན་ཆད་དུ་བླངས་ཀྱང་མི་སྐྱེ་ཞིང་། ཉིན་ཞག་མ་ཚང་
ནའང་མི་སྐྱེ་ལ། འོན་ཏེ་ཐེག་ཆེན་ལྟར་ན་དེ་དང་མི་འདྲ་བར་་
རྫོགས་བྱང་གི་བར་དུ་བླངས་ཀྱང་སྐྱེ་བར་བཞེད་པ་སྟེ། རྒྱལ་ཚབ་
རྗེས་མཛད་པའི་ཀུན་བཏུས་རྣམ་བཤད་ལས། ་ བསྙེན་གནས་ཀྱི་
སྡོམ་པ་ཉིན་ཞག་རེ་མ་གཏོགས་མི་སྐྱེ་བར་འདོད་པ་ནི་ཉན་ཐོས་སྡེ་པ་
ཁ་ཅིག་གི་ལུགས་ཡིན་པས་ཕྱིན་ཅི་ལོག་ཏུ་ཤེས་པར་བྱའོ། ། ཞེས་
དང༌། དགྱེས་རྡོར་ལས་ཀྱང་། དང་པོ་གསོ་སྦྱོང་སྦྱིན་པར་བྱ། །
ཞེས་གསུངས་ཤིང་། དེའི་དོན་འཆད་པ་ན། མེ་ཏྲི་པས། དང༌
པོ་གསོ་སྦྱོང་སྦྱིན་པ་ནི་བཙུན་པའམ་སློབ་དཔོན་དགོངས་སུ་གསོལ།
བདག་དགེ་བསྙེན་མིང་འདི་ཞེས་བགྱི་བས་བྱང་ཆུབ་སྙིང་པོ་ལ་མཆིས་
ཀྱི་བར་དུ་ཞེས་སོགས་གསུངས་པ་དང༌། ཀུན་མཁྱེན་འཇམ་་་་་
དབྱངས་བཞད་པས་ཀྱང༌། བྱང་ཆུབ་བར་དུ་བླངས་པའི་ཡན་ལག་
བརྒྱད་པའི་བསྙེན་གནས་ཀྱི་ཆོ་ག་ཡང་མདོ་རྒྱུད་དུ་མ་ནས་བཤད་
ཅེས་ གསུངས་ པའི་ཕྱིར་རོ། ། དེ་ལྟར་བསྙེན་གནས་ཀྱི་ སྡོམ་པ་
རྫོགས་བྱང་བར་དུ་བླངས་པས་སྐྱེ་ན་གསོ་སྦྱོང་གི་སྡོམ་པ་ནི་དེ་བས་
ཀྱང་སྐྱེ་སྟེ། སེམས་བསྐྱེད་དང་འབྲེལ་དགོས་པའི་གནད་ལ་་་་་་
， - 331 -



བསམས་ནའང་ཤེས་ནུས་སོ། ། གསུམ་པ་ནི། བསྙེན་གནས་ཀྱི་
སྡོམ་པ་ཉིན་ཞག་རེ་མ་གཏོགས་མི་སྐྱེ་བར་འདོད་པའི་ཐེག་དམན་གྱི་
ལུགས་ལ་ཡང་ཉིན་ཞག་མང་པོ་དུས་གཅིག་ལ་ལེན་དུ་རུང་བ་སྟེ།
ཐུབ་བསྟན་བྱི་དོར་ལས། དེས་ན་བསྙེན་གནས་ཉིན་ཞག་གི་མཐའ་
ཅན་དུ་དེས་ཀྱང་ཆོ་འཕྲུལ་ཆེན་པོ་ལྟ་བུ་ལ་ཟླ་བ་ཕྱེད་བར་མ་ཆད་དུ་
བསྲུངས་པ་དུས་གཅིག་ལ་བླང་དུ་རུང་བ་ཡིན་ལ། དེ་ཡང་ཉིན་
ཞག་གཅིག་པའི་སྡོམ་པ་ལན་བཅོ་ལྔའི་བར་དུ་བཟླས་ཏེ་བླངས་པ་
ཡིན་ པས་ ཉིན་ ཞག་ གི་ སྡོམ་ པར་ མི་ འགྱུར་ བའི་ སྐྱོན་ མེད་ དོ། །
ཞེས་དང་། མཛོད་འགྲེལ་ལས་ཀྱང་། ་ཟླ་བ་ཕྱེད་ལ་སོགས་པ་ནི་
ཉིན་ཞག་བཟླས་པས་སོ། ། ཞེས་གསུངས་པའི་ཕྱིར་རོ། ། དེ་
ཇི་ལྟར་ལེན་པའི་ཚུལ་ཡང་། ཚེས་གཅིག་ནས་ཇི་སྲིད་བཅོ་ལྔའི་
བར་དུ་ཞེས་ཆོ་ག་ཁ་བསྒྱུར་ནས་དང་། : ལོ་གཅིག་གི་ཉ་སྟོང་བརྒྱད་
གསུམ་གང་ཡིན་ལ་ལེན་པར་འདོད་ནའང་དུས་འདི་ནས་བཟུང་སྟེ་ཇི་
སྲིད་ལོ་གཅིག་གི་ཉ་སྟོང་བརྒྱད་གསུམ་བྱུང་ངོ་ཅོག་ལ་ཞེས་པ་ལྟ་བུས་
ཁ་བསྒྱུར་ནས་ལེན་དགོས་པར་བཞེད་ལ། དེས་གཞན་ཡང་ཤེས་
དགོས་པར་ཡོད་དེ། ། དེ་ལྟར་བསྙེན་གནས་ཀྱི་སྡོམ་པ་ཉིན་ཞག་
མང་པོ་དུས་གཅིག་ལ་ལེན་དུ་རུང་ན་གསོ་སྦྱོང་གི་སྡོམ་པ་ནི་དེ་བས་
ཀྱང་སྨོས་མི་འཚལ་བས།་ཇི་སྲིད་བསྲུང་བར་འདོད་པ་དེ་སྲིད་དུ་
--- 3:52 --



ལེན་དུ་རུང་ལ། འོན་ཏེ་ཉིན་རེ་ཞིང་གསར་དུ་ལེན་ཐུབ་ན་ནི་དྲན་
ཤེས་བརྟན་པ་སོགས་ཀྱི་དགོས་པ་མང་བས་ཆེས་ཕུན་སུམ་ཚོགས་པར་
འགྱུར་རོ། ། བཞི་པ་ནི། བསླབ་གཞིའི་གཙོ་བོ་གཅིག་ཉམས་
ཕྱིན་དེ་ནས་གཞན་བསྲུངས་པས་མི་ཡུལ་གྱི་རྒྱལ་པོར་སྐྱེས། གཅིག་
གིས་ཆུང་མའི་ངོ་མ་ཆོག་པར་ཕྱི་དྲོའི་ཁ་ཟས་ཟ་དགོས་བྱུང་བས།
མི་ཡུལ་དུ་སྐྱེས་མ་ཐུབ་ཀྱང་ཡན་ལག་ལྷག་མ་བསྲུངས་པས་ཀླུའི་རྒྱལ་
པོར་སྐྱེས་ཏེ་མཐར་གྱི་གཉིས་ཀས་དགྲ་བཅོམ་ཐོབ་པའི་ལོ་རྒྱུས་ལྟར།
གང་བསྲུངས་པའི་ ཕན་ཡོན་དང་གང་མ་བསྲུང་བའི་ཉེས་མིགས་་་
གཉིས་པོ་སོ་སོར་མ་འཚོལ་བར་འབྱུང་བས། གཅིག་ ཤོར་ཡང་་་
གཞན་རྣམས་བསྲུངས་གང་ཐུབ་བྱེད་ཅིང་། གཅིག་པོ་དེ་ཡང་དུས་
ཐམས་ཅད་དུ་བློས་བཏང་མི་དགོས་པར་གང་བསྲུང་ཐུབ་པའི་དུས་
རྣམས་སུ་ངེས་པར་དུ་བསྲུང་འོས་པ་སྟེ། ཐ་ན་བསླབ་པ་སྣ་གཅིག་
དུས་སྐད་ཅིག་མ་གཅིག་ཙམ་བསྲུངས་པ་ལའང་། ཕན་ཡོན་དཔག་
གིས་མི་ལང་བ་ཇི་ལྟར་འབྱུང་བའི་ཚུལ་རྣམས་བཤད་ཟིན་པ་ལྟར་
ལགས་པའི་ཕྱིར་རོ། ། འོན་ཏེ་ཉེས་པ་ལ་མ་ཞུགས་པ་ཙམ་གྱིས་
བསྲུངས་པའི་ཕན་ཡོན་མི་འབྱུང་བས། དུས་འདི་ནས་འདིའི་བར་
དུ་ བསྲུང༌ སྙམ་ པའི་ འཕེན་ པ་ རེ་ སྔོན་ དུ་ བཏང༌ དགོས་ སོ། །
མདོར་ན་རང་གིས་རང་མ་བསླུས་པ་ཞིག་བྱེད་བསམ་ན་སྒོག་པ་ཆེ་ཟ་
= 3:53 མ་



ཆུང་ཟའི་དཔེར་མི་ཟེར་བར་བསྲུང་བྱའི་དབང་དུ་བྱས་ན་བསླབ་པ་
སྣ་གཅིག་ཙམ་ལས་མ་ཐུབ་ཀྱང་བསྲུང་དགོས་ཤིང༌། བསྲུང་དུས་ཀྱི་
དབང་དུ་བྱས་ན་ཡུད་ཙམ་ཞིག་ལས་མ་ཐུབ་ཀྱང་བསྲུང་དགོས་སོ། །
འདི་བྲིས་པ་ལས་བྱུང་བ་ཡི། །
དགེ་བ་དེས་ཀྱང་འགྲོ་བ་ཀུན། །
བསླབ་གཞིའི་ཐེམ་སྐས་ལ་བརྟེན་ནས། ། །
བྱང་ཆེན་ཁང་བཟང་འཛེགས་པར་ཤོག །
ཅེས་པ་འདི་ཡང་ལམ་མིང་ངག་དབང་ཕུན་ཚོགས་པས་ཟིན་བྲིས་སུ་བཏབ་པའོ། །
བཀྲ་ཤིས། ། བར་འདི་ལྷ་ལྡན་པར་བ་བློ་བཟང་ཚུལ་ཁྲིམས་ནས་བར་བསྐྲུན་ཞུས་པས་
འགྲོ་དོན་འཕེལ། །
ས
354 ཁ་



༄༅། ། བློ་སྦྱོང་གི་ཟིན་བྲིས་གཅེས་འཛིན་ཚ་གདུང་
སེལ་བའི་ཁ་བའི་རེག་པ་ཞེས་
བྱ་བ་བཞུགས་སོ། །
༄༅། །ན་མོ་གུ་རུ། བརྒྱད་ཁྲི་བཞི་སྟོང་ཆོས་ཀྱི་སྙིང་པོའི་
བཅུད། ། བྱམས་ དང༌ སྙིང༌ རྗེ་ བྱང༌ ཆུབ་ སེམས་ ཀྱི་ སྨན། །
གྲངས་མེད་བསྐལ་པར་ཡང་དང་ཡང་བསྟེན་པས། ། ཉོན་མོངས་
ནད་སེལ་བླ་མ་ལྷ་ཡིས་སྐྱོངས། ། ཀུན་གོ་གཅིག་ཆོད་ཐེག་ཆེན་བློ་
སྦྱོང་ལ། ། ཉམས་སུ་སྤྱོད་པའི་སྐལ་བ་མི་ལྡན་ཡང་། ། ཚིག་
ཙམ་གྱིས་ཀྱང་བག་ཆགས་ཐེབས་པའི་ཕྱིར། ། དེ་ཡི་གདམས་པ་
མདོ་ཙམ་བྲི་བར་བྱ། ། དེ་ནས་འདིའི་དོན་ལ་གསུམ་སྟེ། སྔོན་
འགྲོ། དངོས་གཞི། མཇུག་གི་རིམ་པའོ། ། དང་པོ་ལ་བཞི་
ལས། ། མཆོད་པར་བརྗོད་པ་ནི། ཐུགས་རྗེ་ཆེན་པོ་ལ་ཕྱག་འཚལ་
ལོ། ། ཞེས་ཏེ། དོན་གོ་བར་ཟད་དོ། ། བརྒྱུད་པའི་རིམ་པ་
ནི། མན་ངག་བདུད་རྩི་སྙིང་པོ་འདི། ། གསེར་གླིང་པ་ནས་
བརྒྱུད་པ་ཡིན། ། ཞེས་ཏེ། གདམས་པ་འདི་གང་ནས་བརྒྱུད་ན་
སྤྱིར་ སངས་ རྒྱས་ ཁྱད་ པར་བླ་མ་ གསེར་ གླིང་ པ་ནས་བརྒྱུད་ པ་ སྟེ།
མ༌ 355 -



ཇི་ལྟར་བརྒྱུད་ཚུལ་ནི་གཞན་དུ་ཤེས་པར་བྱའོ། ། འཆི་མེད་་་་
སངས་ རྒྱས་ ཀྱི་ གོ་ འཕང་ སྒྲུབ་ པའི་ ལམ་ གྱི་ སྙིང་ བོ་ ཡིན་ པས་ ན།
བདུད་རྩི་སྙིང་པོ་ཞེས་ཏེ། བདུད་རྩིའི་སྐད་དོད་ཨ་མྲྀ་ཏ་ཞེས་པ་
འཆི་བ་མེད་པ་ལ་འཇུག་པས་ཡིན་ནོ། ། ཆོས་འདིའི་ཆེ་བ་ནི།
རྡོ་རྗེ་ཉི་མ་ལྗོན་ཤིང་བཞིན། ། གཞུང་དོན་ལ་སོགས་ཤེས་པར་
བྱ། ། ཞེས་ཏེ། དཔེར་ན་རྡོ་རྗེ་རིན་པོ་ཆེ་ལས་བསྐྲུན་པའི་རྒྱུན་
ཡོངས་སུ་རྫོགས་པས་ལྟ་ཅི་ཆག་ནས་དུམ་བུར་སོང་བའི་ཆ་ཤས་ཕྲ་
མོས་ཀྱང་གསེར་ལ་སོགས་པའི་རྒྱུན་གཞན་ ཐམས་ ཅད་ཟིལ་གྱིས་
གནོན་ཅིང་། དབུལ་བ་ཐམས་ཅད་ཀྱང་རྣམ་པར་ཟློག་པ་དེ་བཞིན་
དུ་གདམས་པ་འདི་ཡོངས་སུ་རྫོགས་པས་ལྟ་ཅི་གདམས་དོན་ཕྲ་མོ་
གཅིག་གིས་ཀྱང་ཡོན་ཏན་གཞན་ཐམས་ཅད་ཟིལ་གྱིས་གནོན་ཅིང་།
འཁོར་ བའི་ དབུལ་ བ་ ཐམས་ ཅད་ ཀྱང༌ རྣམ་ པར་ ཟློག་ གོ །
གཞན་ཡང་ཉི་མའི་དཀྱིལ་འཁོར་ཡོངས་སུ་རྫོགས་པས་ལྟ་ཅི་ཉི་ཟེར་
ཕྲ་མོ་གཅིག་གིས་ཀྱང་མུན་པའི་ཚོགས་ཐམས་ཅད་རྣམ་པར་འཇོམས་
པ་དང་། སྨན་གྱི་ལྗོན་ཤིང་ཡོངས་སུ་རྫོགས་པས་ལྟ་ཅི་ཡལ་འདབ་
ཕྲ་མོ་གཅིག་གིས་ཀྱང་ནད་ཐམས་ཅད་ཞི་བར་བྱེད་པ་དེ་བཞིན་དུ་
འདིའི་གཞུང་དོན་ཆ་ཤས་ཕྲ་མོ་སྣ་གཅིག་ཉམས་སུ་བླང་པས་ཀྱང་མ་
རིག་པའི་མུན་པ་ཐམས་ཅད་དྲུངས་ནས་ཕྱུངས་ཤིང་། ཉོན་མོངས་
- 356 ་བབ།



པའི་ནད་ཐམས་ཅད་རྣམ་པར་སེལ་བས། ཆེས་ངོ་མཚར་རྨད་དུ་
བྱུང་བའི་གདམས་པའོ། ། གདམས་པ་འདི་བསྟན་པའི་དགོས་པ་
ནི། སྙིགས་མ་ལྔ་བོ་བདོ་བ་འདི། ། བྱང་ཆུབ་ལམ་དུ་བསྒྱུར་བ་
ཡིན། ། ་ ཞེས་ཏེ། དེ་ཡང་ཚེ་དང༌། དུས་དང་། སེམས་ཅན་
དང༌། ལྟ་བ་དང་། ཉོན་མོངས་པའི་སྙིགས་མ་ལྔ་བོ་ཆེས་ཆེར་
བདོ་བའི་དུས་འདིར་ཆོས་བསྒྲུབ་པ་ལ་འགལ་རྐྱེན་མང་ཞིང་མཐུན་
རྐྱེན་ཉུང་བས་གདམས་པ་འདི་ལྟ་བུ་ལ་མ་བསྟེན་ན་ཆོས་འགོ་ཐོན་
པའི་གནས་མེད་ལ། གལ་ཏེ་འདིའི་སྒོ་ནས་འགལ་རྐྱེན་རྣམས་ལམ་
དུ་བསྒྱུར་ཤེས་ན་རྐྱེན་ངན་ཇི་ཙམ་མང་བ་དེ་ཙམ་གྱིས་དགེ་སྦྱོར་ལ་
བོགས་ཐོན་པར་འགྱུར་བས། དགོས་པ་དེ་ལ་གཟིགས་ནས་་་་་་་
གདམས་པ་འདི་བརྩམས་ པ་ཡིན་ཞེས་པའོ། ། ལམ་དུ་ཇི་ལྟར་
བསྒྱུར་ ཚུལ་ ནི་ རྐྱེན་ ངན་ ལམ་ འཁྱེར་ གྱི་ སྐབས་ སུ་ འཚད་ དོ། །
གཉིས་ པ་ དངོས་ གཞི་ ལ། སྔོན་ འགྲོ་ རྟེན་ གྱི་ ཆོས་ བསྟན་ པ།
དངོས་གཞི་བྱང་ཆུབ་ཀྱི་སེམས་སྦྱོང་བ། རྐྱེན་ངན་ལམ་དུ་བསྒྱུར་པ།
ཚེ་གཅིག་གི་ཉམས་ལེན་དྲིལ་ནས་བསྟན་པ། བློ་འབྱོངས་པའི་ཚད།
བློ་སྦྱོང་གི་དམ་ཚིག། བློ་སྦྱོང་གི་བསླབ་བྱ་སྟེ་བདུན་ནོ། །་ དང་
པོ་ནི། དང་པོ་སྔོན་འགྲོ་དག་ལ་བསླབ། ། ཅེས་ཏེ། སྐྱེས་བུ་
ཆུང་འབྲིང་དང་ཐུན་མོང་བའི་ལམ་རྣམས་ཆེན་པོའི་སྔོན་འགྲོར་མེད་
-- 357 -ཁ་



མི་རུང་བ་ཡིན་པས། རྒྱས་པར་ལམ་རིམ་ཆེ་ཆུང་ནས་གང་གསུངས་
པ་ལྟར་བསྒོམས་ནས་མྱོང་བ་ཐོན་ངེས་སུ་བྱ་ལ། མདོར་བསྡུས་ན་
འདི་ལྟར་བསམས་ཏེ། ད་རེས་རྙེད་པར་དཀའ་ཞིང་རྙེད་ན་དོན་ཆེ་
བའི་དལ་འབྱོར་ལན་གཅིག་ཙམ་ཞིག་རྙེད་མོད་ཀྱང༌། རྙེད་པ་རིང་
དུ་མི་གནས་པར་མྱུར་དུ་འཆི་ཞིང༌། ནམ་འཆི་ལ་ནི་ངེས་པ་མེད་
པས། ཆོས་བྱེད་ལོངས་མ་བྱུང་བར་ཤི་ནས་ངན་སོང་དུ་ལྷུངས་པའི་
- ཉེན་ཡོད་ལ། དེར་ལན་གཅིག་ལྷུངས་ན་ཕྱི་ནས་ཐར་པ་དང་ཐམས་
ཅད་མཁྱེན་པའི་གོ་འཕང་ལྟ་ཞོག་གི་བདེ་འགྲོའི་སྒྲ་ཙམ་ཡང་ཐོས་
དཀའ་བར་གསུངས་པས། དེས་ན་ད་ལྟ་ཅི་བྱེད་རང་ལག་ཏུ་ཡོད་
པའི་དུས་འདིར་སྤྱིར་འཁོར་བ་དང་། ཁྱད་ པར་ངན་སོང་ལས་
གཏན་ནས་ཐར་པའི་ཐབས་ཤིག་བྱ་ལ། ཐབས་ཀྱི་ནང་ནས་ཀྱང་
མཆོག་ཏུ་གྱུར་པ་ནི་བྱང་ཆུབ་ཀྱི་སེམས་རིན་པོ་ཆེ་ ཉིད་ཡིན་ པས།
དེ་ལ་བློ་སྦྱང་བར་བྱའོ་སྙམ་དུ་མྱོང་བ་མ་ཐོན་གྱི་བར་དུ་བསྒོམས་
མོ། ། གཉིས་པ་ལ། ཀུན་རྫོབ་བྱང་ཆུབ་ཀྱི་སེམས་སྦྱོང་བ་དང་། །
དོན་དམ་བྱང་ཆུབ་ཀྱི་སེམས་སྦྱོང་བའོ། ། དང་པོ་ལ། རྒྱུ་འབྲས་
བདུན་གྱི་སྒོ་ནས་སྦྱོང་བ་དང་། བདག་གཞན་མཉམ་བརྗེའི་སྒོ་ནས་
སྦྱོང་བའོ། ། དང་པོ་ནི། འདི་ལྟར་བསམས་ཏེ། སེམས་ཅན་
ཐམས་ཅད་དྲིན་ཅན་གྱི་ཕ་མ་ཤ་སྟག་ཡིན་པས། དྲིན་ལན་མཇལ་
--- 358 --



དགོས་ལ། དེ་ཡང་མ་རྒན་འདི་རྣམས་བདེ་བ་འདོད་ཅིང་སྡུག་
བསྔལ་མི་འདོད་མོད་ཀྱང་། བདེ་བའི་རྒྱུ་དགེ་བ་བསྒྲུབ་མི་ཤེས་
ཤིང་། སྡུག་བསྔལ་གྱི་རྒྱུ་སྡིག་པ་སྤོང་མི་ཤེས་པས། དེའི་དབང་
གིས་བདེ་བས་ཕོངས་ཤིང་སྡུག་བསྔལ་གྱིས་མནར་ནས་འདུག་པས་
སྙིང་རེ་རྗེ། དེས་ན་མ་རྒན་ཉམ་ཐག་པ་དེ་རྣམས་བདེ་བ་ཐམས་
ཅད་དང་ལྡན་ལ། སྡུག་བསྔལ་ཐམས་ཅད་དང་བྲལ་བ་ཞིག་བདག་
གིས་བྱ། དེའི་ཕྱིར་དུ་མྱུར་བ་མྱུར་བར་ཡང་དག་པར་རྫོགས་པའི་
སངས་རྒྱས་ཀྱི་གོ་འཕང་རིན་པོ་ཆེ་ཅི་ནས་ཀྱང་ཐོབ་བར་བྱ་སྙམ་དུ་
བཅོས་མིན་གྱི་མྱོང་བ་བཏོན་པར་བྱའོ། ། གཉིས་པ་ལ། ཐུན་གྱི་
སྐབས་སུ་སྐྱོང་ཚུལ་དང་། ཐུན་མཚམས་ཀྱི་སྐབས་སུ་སྐྱོང་ཚུལ་་
ལོ། ། དང་ པོ་ ལ། རང༌ གཅེས་ འཛིན་ གྱི་ སྐྱོན་ བསམས་ པ།
གཞན་གཅེས་འཛིན་གྱི་ཡོན་ཏན་བསམོས་པ། དེ་ལ་བརྟེན་ནས་
བདག་གཞན་བརྗེ་བའོ། ། དང་པོ་ནི། ལེ་ལན་ཐམས་ ཅད་
གཅིག་ལ་བདའ། ། ཞེས་ཏེ། སྐྱེ་བ་ཐོག་མ་མེད་པ་ནས་ཁམས་
གསུམ་གྱི་འཁོར་བ་འདིར་འཁྱམས་ཏེ་ཡུན་རིང་ལ་ཤུགས་དྲག་པའི་
སྡུག་བསྔལ་བསམ་གྱིས་མི་ཁྱབ་ཅིང་། བརྗོད་ཀྱིས་མི་ལང་བ་ཞིག་
མྱོང་དགོས་བྱུང་བའི་ལེ་ལན་ཐམས་ཅད་ནི་རང་གཅེས་འཛིན་འབའ་
ཞིག་ལ་བདའ་འོས་པ་སྟེ། སྤྱོད་འཇུག་ལས། འཇིག་རྟེན་སྡུག་
， - 359 -



བསྔལ་ ཇི་ སྙེད་ པ། ། དེ་ ཀུན་ རང་ བདེ་ འདོད་ ལས་ བྱུང༌། །
ཞེས་དང་། སེམས་མགུར་ལས། ལར་འཁོར་བའི་སྡུག་བསྔལ་
མཆིས་སོ་ཅོག ། རང་གཅེས་པར་འཛིན་པའི་བློ་ལས་བྱུང༌། །
ཞེས་སོ། ། དེ་བས་ན་བླ་མ་གསེར་གླིང་པས། བདག་ནི་ལས་
ངན་ གྱི་ རྩི་ བ་ སྟེ། ། རྒྱངས་ ཀྱིས་ སྐྱུར་བའི་ཆོས་ གཅིག་ ཡིན། །
ཞེས་གང་གསུངས་པ་ལྟར། རང་གཅེས་འཛིན་གྱི་སྐྱོན་སྒོ་དུ་མ་ནས་
བསམས་ལ། རྒྱང་རིང་དུ་སྤང་བར་བྱའོ། ། འདིར་གཅེས་་་་་
འཛིན་ལ་སྐྱོན་དུ་བལྟས་ཟེར་ཡང་། དོན་དུ་རང་ལ་སྐྱོན་དུ་མཐོང་
དགོས་པ་ཡིན་གསུང་། གཉིས་པ་ནི། ཀུན་ལ་བཀའ་དྲིན་ཆེ་བར་
བསྒོམ། ། ཞེས་ཏེ། ཇི་སྐད་དུ། འཇིག་རྟེན་བདེ་བ་ཇི་སྙེད་པ།
དེ་ཀུན་གཞན་བདེ་འདོད་ལས་བྱུང་། ། ཞེས་འཕྲལ་ཡུན་གྱི་ཕན་
བདེ་མ་ལུས་ པ་ གཞན་ གཅེས་འཛིན་ ལས་ བྱུང་ བར་ གསུངས་ པས།
དགྲ་གཉེན་རིས་མེད་ཀྱི་ལུས་ཅན་ཀུན་ལ་དྲིན་ཅན་གྱི་ཕ་མར་བལྟས་
ཏེ་མཆོག་ཏུ་གཅེས་པར་བཟུང་དགོས་སོ། ། དེ་ལྟར་ཡང་། བླ་
མ་གསེར་གླིང་པས། གཞན་ནི་བྱང་ཆུབ་ཀྱི་འབྱུང་ཁུངས་ཏེ། །
ཙམ་གྱིས་བླངས་པའི་ཆོས་གཅིག་ཡིན། ། ཞེས་དང༌། སེམས་
མགུར་ ལས། དཔལ་ ཀུན་ མཁྱེན་ གོ་ འཕང༌ སྒྲུབ་ བྱེད་ ལམ། །
ཡུལ་གང་ལ་བརྟེན་ནས་བགྲོད་པའི་གཞི། ། རིགས་དྲུག་གི་སེམས་
-- 360



ཅན་འདིར་ངེས་པས། རང་སྙིང་ལྟར་གཅེས་པར་ཅིས་མི་འཛིན། །
ཞེས་སོ། ། མདོར་ན་གཞན་གཅེས་འཛིན་གྱིས་ཡོན་ཏན་སྒོ་དུ་མ་
ནས་བསམས་ལ། སྙིང་གི་དཀྱིལ་དུ་བསྟེན་པར་བྱའོ། ། གསུམ་
པ་ ལ་ གསུམ་ སྟེ། གཏོང་ལེན་བསྒོམ་ཚུལ། ལེན་པའི་གོ་རིམ།
རླུང་དང་སྤྱར་ཚུལ་ལོ། ། དང་པོ་ལ། མདོར་བསྟན་པོ་དང་།
རྒྱས་པར་བཤད་པ་གཉིས་ཀྱི། དང་པོ་ནི། གཏོང་ལེན་གཉིས་པོ་
སྤེལ་མར་སྦྱང༌། ། ཞེས་ཏེ། དེ་ལྟར་རང་གཅེས་འཛིན་ནི་ཉེས་
སྐྱོན་ཀུན་གྱི་གཞི་དང༌། གཞན་གཅེས་འཛིན་ནི་ལེགས་ཚོགས་ཀུན་
གྱི་གནས་ཡིན་པས།་ ་ དེ་གཉིས་བརྗེ་དགོས་ལ། ཇི་ལྟར་བརྗེ་ཚུལ་
ནི། རང་གི་བདེ་དགེ་གཞན་ལ་ཕར་གཏོང་ཞིང་། གཞན་གྱི་སྡིག་
སྡུག་རང་ལ་ཚུར་ལེན་པའི་སྒོ་ནས་ཏེ། དེ་གཉིས་སྤེལ་མར་རམ་རེ་
མོས་ཀྱི་ཚུལ་དུ་སྦྱང་བར་བྱའོ། ། གཉིས་པ་ལ། ལེན་པ་དང་།
གཏོང་བའོ། ། དང་པོ་ནི། གཞན་སེམས་ཅན་རྣམས་འཁོར་བ་
སྤྱི་བྱེ་བྲག་གི་སྡུག་བསྔལ་ཡུན་རིང་ལ་ཤུགས་དྲག་པས་ཇི་ལྟར་མནར་
ཚུལ་ཞིབ་ཏུ་བསམས་ནས་དེ་དག་གི་སྡུག་བསྔལ་རྒྱུ་དང་བཅས་པ་སྐྲ་
གྲིས་བཞར་བ་བཞིན་དུ་རང་སྟེང་དུ་ཚུར་ལེན་པའི་མོས་པ་བརྟན་པོ་
བྱ་སྟེ། སེམས་མགུར་ལས། ་ མནར་མེད་ཀྱི་སེམས་ཅན་ནས་་་་་
བཟུང་ སྟེ། །， རྒྱུན་མཐའ་ལ་གནས་ པའི་ སེམས་ དཔའི་ བར། །
- 361



སྡུག་བསྔལ་དང་སྒྲིབ་གཉིས་ཆེ་ཕྲ་ཀུན། ། རང་གཅེས་འཛིན་ཐོག་
ཏུ་སྨིན་ན་སྙམ། ། ཞེས་གསུངས་པ་ལྟར་རོ། ། གཉིས་པ་ནི།
སེམས་ཅན་རྣམས་བདེ་བས་ཇི་ལྟར་ཕོངས་ཚུལ་ཞིབ་ཏུ་བསམས་ནས་
རང་གི་ལུས་ལོངས་སྤྱོད་དུས་གསུམ་གྱི་དགེ་ཚོགས་དང་བཅས་པ་
གཞན་ལ་ཕར་བཏང་པའི་མོས་པ་བརྟན་པོ་བྱ་སྟེ། སེམས་མགུར་
ལས། ལུས་ལོངས་སྤྱོད་དུས་གསུམ་དགེ་ཚོགས་ཀུན། ། ཡུལ་
རང་རང་འདོད་པའི་དངོས་བསྒྱུར་ཏེ། ། སེམས་ཆགས་ཞེན་་་་་
སྤངས་ཏེ་ཡོངས་བསྔོས་ན། ། ཚོགས་གཉིས་ཀྱི་བགྲོད་པ་མྱུར་བར་
ངེས། ། ཞེས་གསུངས་པ་ལྟར་རོ། ། · དེ་ཡང་ལུས་ལ་སོགས་པ་
དེ་ དག་ བཏང༌ ན་ གང་ ལ་ གང་ འདོད་ ཀྱི་ རྣམ་ པར་ གཏོང་ བ་ སྟེ།
དེའི་ཚུལ་ཞིབ་པར་བློ་སྦྱོང་ཉི་མའི་འོད་ཟེར་སོགས་སུ་ཤེས་པར་བྱའི་
འདིར་ནི་མངས་ཀྱིས་ དོགས་ནས་མ་བྲིས་སོ། ། གང་ལྟར་ཡང་
ཚོགས་བསགས་པ་དང་སྒྲིབ་པ་སྦྱོང་བའི་སྒོ་གཅིག་ལ་གཏོང་ལེན་ལས་
ཟབ་པ་མེད་པར་གསུངས་པས། གཟུགས་བརྙན་ལས་མ་བྱུང་ཡང་
འབད་པར་བྱའོ། ། གཉིས་པ་ནི། ལེན་པའི་གོ་རིམ་རང་ནས་
བརྩམས། ། ཞེས་ཏེ། དེ་ཡང་སྡུག་བསྔལ་ལེན་པའི་གོ་རིམ་ནི་
འདི་ཡིན་ཏེ། ཐོག་མར་རང་གིས་ མ་འོངས་པར་མྱོང་རྒྱུའི་སྡུག་
བསྔལ་རྣམས་ད་ལྟར་བླངས་ལ། དེའི་ རྗེས་ཁོ་ན་གཞན་གྱི་སྡུག་
- 362 -



བསྔལ་རྣམས་བླངས་ན་སླ་བར་འགྱུར་པས། ལེན་པའི་འགོར་རང༌
ནས་བརྩམས་ཏེ་བླང་དགོས་སོ། ། གསུམ་པ་ནི། དེ་གཉིས་རླུང་
ལ་བསྐྱོན་པར་བྱ། ། ཞེས་ཏེ། གཏོང་ལེན་གྱི་དམིགས་པ་དེ་
གཉིས་རླུང་འགྲོ་འོང་ལ་བསྐྱོན་ནས་བྱེད་ན་འབྱོངས་སླ་བས། དེའི་
ཚུལ་ནི། སྣ་སྒོའི་དབུགས་རླུང་ཕར་བཏང་བ་ན་དེ་དང་འགྲོགས་
ནས་རང་གི་བདེ་དགེ་ ཐམས་ ཅད་གཞན་ལ་སོང་བ་དང་། ཚུར་
རྡུབ་པ་ན་དེ་དང་འགྲོགས་ནས་གཞན་གྱི་སྡིག་སྡུག་ཐམས་ཅད་རང༌
ལ་བྱུང་བར་བསྒོམ་པའོ། ། གཉིས་པ་ཐུན་མཚམས་ཀྱི་སྐབས་སུ་
སྐྱོང་ཚུལ་ལ། དུག་གསུམ་ལམ་དུ་འཁྱེར་ཚུལ་དང༌། དེ་ལ་དྲན་
ཤེས་བསྟེན་ཚུལ་གཉིས་ལས། དང་པོ་ནི། ཡུལ་གསུམ་དུག་་་་
གསུམ་དགེ་རྩ་གསུམ། ། རྗེས་ཀྱི་མན་ངག་མདོར་བསྡུས་པའོ། །
ཞེས་ཏེ། ཡུལ་བཟང་ངན་འབྲིང་གསུམ་ལ་བརྟེན་ནས་ཉོན་མོངས་
ཆགས་སྡང་རྨོངས་གསུམ་དབང་མེད་དུ་སྐྱེ་བ་ན་འཇིག་རྟེན་ན་ང་
འདྲ་བ་མང་པོ་ཡོད་པས། སྙིང་རེ་རྗེ་སྙམ་དུ་གཞན་གྱི་ཆགས་སྡང་
རྨོངས་གསུམ་པོ་ཡང་ཚུར་བླངས་ནས་དེ་དག་ཆགས་སོགས་མེད་པའི་
དགེ་རྩ་གསུམ་དང་ལྡན་སོང་སྙམ་དུ་བསྒོམ་པ་སྟེ། འདི་ནི་རྗེས་་
ཐོབ་ཀྱི་མན་ངག་མདོར་བསྡུས་པའོ། ། གཉིས་པ་ནི། དེ་ལ་དྲན་
པ་ བསྐུལ་ བའི་ ཕྱིར། ། སྤྱོད་ ལམ་ ཀུན་ ཏུ་ ཚིག་ གིས་ སྦྱང་། །
- 363



ཞེས་ཏེ། རྗེས་ཐོབ་ཀྱི་ཉམས་ལེན་དེ་ལ་དྲན་པ་བསྐུལ་བའི་ཕྱིར་དུ་
འགྲོ་འཆག་ཉལ་འདུག་གི་སྤྱོད་ལམ་ཀུན་ཏུ་ཐ་ན་ཚིག་གིས་ཀྱང་སྦྱང་
བར་བྱའོ། ། འོ་ན་ཚིག་ཇི་ལྟ་བུས་ཤེ་ན། བདག་ལ་དེ་དག་སྡིག་
སྨིན་ཅིང་། ། བདག་དགེ་མ་ལུས་དེར་སྨིན་ཤོག ། ཅེས་བྱ་བ་
ལྟ་བུས་སོ། ། གཉིས་པ་དོན་དམ་བྱང་ཆུབ་ཀྱི་སེམས་བསྒོམ་ཚུལ་
ལ། མཉམ་བཞག་ཏུ་བསྒོམ་ཚུལ་དང༌། རྗེས་ཐོབ་ཏུ་བསྒོམ་ཚུལ་
ལོ། ། དང་པོ་ལ་རྣམ་པ་ལྔ་ལས། དང་པོ་བསྟེན་པའི་དུས་ནི།
བརྟན་པ་ཐོབ་ནས་གསང་བ་བསྟེན། ། ཞེས་ཏེ། ཐབས་ཀུན་
རྫོབ་པ་བརྟན་པ་ཐོབ་ནས་དེའི་རྗེས་ཁོ་ནར་གསང་བ་དོན་དམ་པའི་
བདེན་པ་བསྟེན་པར་བྱའི་དང་པོ་ནས་མ་ཡིན་ནོ། ། གཉིས་པ་
གཟུང་བ་བདེན་མེད་ནི། ཆོས་རྣམས་རྨི་ལམ་ལྟ་བུར་བསམ། །
ཞེས་ཏེ། ཕྱི་གཟུང་བས་བསྡུས་པའི་ཆོས་རྣམས་རྨི་ལམ་གྱི་སྣང་བ་
ལྟར་བདེན་མེད་དུ་གཏན་ལ་ཕབ་ནས་བསྒོམ་མོ། ། གསུམ་པ་
འཛིན་པ་བདེན་མེད་ནི། མ་སྐྱེས་རིག་པའི་ གཤིས་ལ་དཔྱད། །
ཅེས་ཏེ། ཕྱི་གཟུང་བར་མ་ཟད། ནང་འཛིན་པའི་ཆོས་ཀྱང་དོན་
དམ་པར་མ་སྐྱེས་པས། དེས་ན་རིག་པའི་གཤིས་ལུགས་བདེན་སྟོང་
ལ་དཔྱད་ནས་བསྒོམ་པར་བྱའོ། ། བཞི་པ་གཉེན་པོ་བདེན་མེད་
ནི། གཉེན་པོ་ཉིད་ཀྱང་རང་སར་གྲོལ། ། ཞེས་ཏེ། སྔར་ལྟར་
- 364 ་



གཟུང་འཛིན་བདེན་མེད་དུ་བསྒོམས་པས་སྒོམ་བྱེད་གཉེན་པོ་ཉིད་
ཀྱང་བདེན་ཞེན་ལས་རང་སར་གྲོལ་བར་འགྱུར་ཏེ། ཅིའི་ཕྱིར་ན།
གཟུང་འཛིན་གྱིས་ མ་ བསྡུས་ པའི་གཉེན་ པོ་ མེད་པའི་ཕྱིན་ནོ། །
ལྔ་པ་དཔྱད་མཐར་སྐྱོང་ཚུལ་ནི། ལམ་གྱི་ངོ་བོ་ཀུན་གཞིའི་ངང་ལ་
གཞག ། ཅེས་ཏེ། དེ་ལྟར་གཟུང་འཛིན་ལ་དཔྱད་པའི་ལམ་
གྱི་ངོ་བོ་གང་ཡིན་མཐར་ཀུན་གཞི་སྟོང་ཉིད་ཀྱི་ངང་དུ་བསྡུས་ནས་རྩེ་
གཅིག་ཏུ་སྐྱོང་བར་བྱའོ། །་ ་ གཉིས་པ་རྗེས་ཐོབ་ཏུ་ཇི་ལྟར་སྐྱོང་
ཚུལ་ ནི། ལ ཐུན་ ་མཚམས་ སྒྱུ་ མའི་ སྐྱེས་བུར་ བྱ། །་ ཞེས་ ཏེ།
མཉམ་གཞན་ཏུ་མ་ཟད། རྗེས་ཐོབ་ཀྱི་གནས་སྐབས་སུའང་སྣང་ལ་
རང་བཞིན་མེད་པ་སྒྱུ་མའི་འདུ་ཤེས་ཀྱིས་རོལ་བར་བྱའོ། །
གསུམ་པ་རྐྱེན་ངན་ལམ་དུ་བསྒྱུར་བ་ལ། ལམ་དུ་འཁྱེར་་་ ་
དགོས་ པའི་ རྒྱུ་ མཚན་ དང་། ཇི་ ལྟར་ འཁྱེར་ཚུལ་ གཉིས་ ལས།
དང་པོ་ནི། སྣོད་བཅུད་སྡིག་པས་འཁོལ་བའི་ཚེ། ། རྐྱེན་ངན་
བྱང་ཆུབ་ལམ་དུ་བསྒྱུར། ། ཞེས་ཏེ། སྣོད་ཀྱི་འཇིག་རྟེན་དང་
བཅུད་ཀྱི་སེམས་ཅན་མཐའ་དག་སྡིག་པའི་བདག་འབྲས་ཀྱིས་ཡོངས་
སུ་ཁོལ་བའི་དུས་འདིར་ཐབས་ཇི་ལྟར་བྱས་ཀྱང་རྐྱེན་ངན་ཐོབ་ཏུ་
འབབ་པ་ལས་མི་འདའ་བས། དེས་ན་ལུས་མི་བདེ་བ་དང་སེམས་
མི་སྐྱིད་པ་ལ་སོགས་པའི་རྐྱེན་ངན་ཅི་བྱུང་ཡང་སྲོ་མི་ཤི་བར་འདིས་
- 365



ཀུན་གྱི་གོ་ཆོད་པར་ཤོག་སྙམ་དུ་གཏོང་ལེན་གྱི་སྒོ་ནས་བྱང་ཆུབ་ཀྱི་
ལམ་དུ་བསྒྱུར་བ་ནི་གནད་དམ་པ་སྟེ། སེམས་མགུར་ལས། དུས་ ，
སྙིགས་མ་ཆེས་ཆེར་བདོ་སྐབས་འདིར། ། རྐྱེན་གང་བྱུང་ལམ་དུ་
མ་འཁྱེར་ན། ། ཉམས་ལེན་ཞིག་གཞན་དུ་འབྱུང་དཀའ་བས། །
ཚུལ་སོམས་ལ་རྐྱེན་ངན་ལམ་དུ་ལོངས། ། ཞེས་སོ། ། རྣམ་པ་
གཅིག་ཏུ་ན་མི་འདོད་པའི་སྡུག་བསྔལ་ཇི་ཙམ་བྱུང་བ་དེ་ཙམ་གྱིས་
ལས་ངན་སྡིག་སྒྲིབ་འདག་ཅིང་། ཕྱི་མ་ཕན་ཆད་དུ་བདེ་ནས་བདེ་
བར་འགྲོ་བ་སོགས་ཀྱི་ཡོན་ཏན་མང་བས་དེ་ལ་དགའ་བ་བསྒོམ་འོས་
པ་སྟེ། ཁ་རག་སྒོམ་ཆུང་གིས། ད་ལྟའི་སྡུག་བསྔལ་ཕྲ་མོས་་་་་
ཀྱང་། ། སྔར་བྱས་ལས་ངན་ཟད་བྱས་ནས། ། ཕྱི་མའི་དུས་ན་
བདེ་འགྱུར་གྱི། ། སྡུག་ལ་དགའ་བ་སྒོམས་ཤིག་ཨང་། ། རྐྱེན་
ངན་དགེ་བའི་བཤེས་གཉེན་ཡིན། ། བར་ཆད་དགེ་སྦྱོར་བསྐུལ་མ་
ཡིན། ། སྡུག་བསྔལ་སྡིག་པའི་འཕྱག་ཤིང་ཡིན། ། མི་དགའ་
བྱུང་དུ་མ་ལྟ་ཨང་། ། ཞེས་དང་། མདོ་ལས་ཀྱང་། ། ཆོས་
བྱེད་སྡུག་བསྔལ་གྱིས་མནར་བ་ནི་ཕུགས་སུ་དགེ་བའི་རྟགས་ཡིན་པ་
དང༌། རྙེད་བཀུར་སྙན་གྲགས་སོགས་རྒྱ་ཆེར་བྱུང་བ་ནི་སྔར་འབད་
པས་བསགས་པའི་བསོད་ནམས་འཛད་ཅིང་། བར་ཆད་འཇུག་་
པའི་རྒྱུ་ཡིན་པར་གསུངས་པའི་ཕྱིར་རོ། ། དེ་བས་ན་དགེ་བཤེས་
- 366 -



པོ་ཏོ་བས། འཇིག་རྟེན་ཆོས་ཀྱི་མི་འདོད་བཞི་ལྡན།། ། རྣམ་གྲོལ་
སྒྲུབ་པས་དེ་ནི་འདེམ་བྱ། ། ། ཞེས་གསུངས་པ་ལྟར་དུ་བསླབ་གང་
ཐུབ་བྱའོ། ། ” གཉིས་པ་ལ། བསམ་པའི་སྒོ་ནས་ལམ་དུ་འཁྱེར་
ཚུལ་དང༌། སྦྱོར་བའི་སྒོ་ནས་ལམ་དུ་འཁྱེར་ཚུལ་ལོ། ། དང་པོ་
ནི། འཕྲལ་ལ་གང་ཐུག་བསྒོམ་ལ་སྦྱར། ། ཞེས་ཏེ། འཕྲལ་
འཕྲལ་ལ་རྐྱེན་བཟང་ངན་གང་ཐུག་ཀྱང་གཏོང་ལེན་བསྒོམ་པའི་ཡན་
ལག་ཏུ་སྦྱར་བར་བྱ་བ་སྟེ། དཔེར་ན་སྐྱིད་པར་བྱུང་ན་བདེ་བ་དེ་
གཞོན་ལ་བཏང་བ་དང་། སྡུག་པར་བྱུང་ན་གཞན་གྱི་སྡུག་བསྔལ་
རྣམས་ཀྱང་ཚུར་ལེན་པ་ལྟ་བུའོ། ། དེ་ལྟར་ཡང་ཁ་ཆེ་པཎ་ཆེན་
གྱིས། སྐྱིད་ན་བདེ་བ་ཚོགས་སུ་བསྔོ། །་སྡུག་ན་ཀུན་གྱི་སྡུག་
བསྔལ་འཁུར། ། ཞེས་གསུངས་པ་ལྟར་རོ། ། གཉིས་པ་ནི། །
སྦྱོར་བ་བཞི་ལྡན་ཐབས་ཀྱི་མཆོག ། ཅེས་ཏེ། དེ་ལ་སྦྱོར་བ་
བཞི་ལས་ཚོགས་བསགས་པའི་སྦྱོར་བ་ནི། " བདེ་བ་འདི་འདྲ་ཞིག་
བྱུང་ན་ཅི་མ་རུང་སྙམ་པ་ཤར་བའི་ཚེ་བདེ་བའི་རྒྱུ་ནི་དགེ་བ་ཡིན་པས་
དེ་སྒྲུབས་ཤིག་ཅེས་པའི་བརྡར་གོ་བར་བྱོས་ལ། ཚོགས་ཅི་ནུས་སུ་
གསོག་པར་བྱའོ། ། སྡིག་པ་སྤོང་བའི་སྦྱོར་བ་ནི། སྡུག་བསྔལ་
འདི་འདྲ་དང་བྲལ་ན་ཅི་མ་རུང་སྙམ་པ་ཤོར་བའི་ཚེ་སྡུག་བསྔལ་ནི་
སྡིག་པའི་འབྲས་བུ་ཡིན་པས་དེ་སྤོངས་ཤིག་ཅེས་པའི་བརྡར་གོ་བར་
- 367 -



བྱོས་ལ་སྡིག་པ་ཅི་ནུས་སུ་སྤོང་བར་བྱའོ༑ །- གནོད་མཆོད་པའི་
སྦྱོར་བ་ནི། གནོད་བྱེད་འབྱུང་བོ་ལྟ་བུ་ཡིན་ན་དེ་ལ་གཏོར་མ་ཕུལ་
ནས། ། ཁྱོད་ཀྱིས་བར་ཆད་གཏོང་པས་བདག་གིས་དགེ་སྦྱོར་་་་
འཕེལ་བར་འདུག་གི་ད་དུང་ཐོངས་ཤིག་ཅེས་བསྐུལ་ལ། དེ་ཙམ་མི་
ནུས་ན་བྱམས་སྙིང་རྗེ་བསྒོམས་ནས་བདག་གིས་ཁྱེད་ལ་ཕན་གདགས་
པར་བྱའི་ཆོས་ཀྱི་བར་ཆད་མ་བྱེད་ཅེས་བསྒོ་བར་བྱའོ། །་ ཆོས་
སྐྱོང་མཆོད་པའི་སྦྱོར་བ་ནི། ： དཀར་ཕྱོགས་ལ་མངོན་པར་དགའ་
བའི་སྲུང་མ་ཁྱད་བར་ཅན་རྣམས་ལ་མཆོད་པ་དང་གཏོར་མ་ཕུལ་
ནས་ཆོས་སྒྲུབ་པའི་འགལ་རྐྱེན་ཞི་ཞིང༌། མཐུན་རྐྱེན་འཛོམ་པའི་
གྲོགས་བཅོལ་བར་བྱའོ། ། དེ་ལྟ་བུའི་སྦྱོར་བ་བཞི་ནི་བློ་སྦྱོང་མི་
ཉམས་ཤིང༌། གོང་དུ་འཕེལ་བའི་ ཐབས་ མཆོག་ ཏུ་ གྱུར་ པ་ཡིན་་་
ནོ། །་་
་བཞི་པ་ཚེ་གཅིག་གི་ཉམས་ལེན་དྲིལ་ནས་བསྟན་པ་ལ་གཉིས་
ཏེ།. ཚེ་ འདིའི་ སྟོབས་ལྔ་ དང་། འཆི་ ཁ་ མའི་ སྟོབས་ ལྔའོ། །
དང་པོ་ནི། མན་ངག་སྙིང་པོ་མདོར་བསྡུས་པ། ། སྟོབས་ལྔ་དག་
དང་སྦྱར་བར་བྱ། ། ཞེས་ཏེ། ཆོས་ཀུན་གྱི་མན་ངག་སྙིང་པོ་
མདོར་བསྡུས་པ་ནི་བློ་སྦྱོང་ཡིན་པས། སྟོབས་ལྔ་དང་སྦྱར་ནས་
ཉམས་སུ་བླངས་ལ། དེ་ཡང་དང་པོ་འཕེན་པའི་སྟོབས་ནི། སྤྱིར་
- 368 -



ནམ་དུའང་བདག་འཛིན་གྱི་དབང་དུ་མི་གཏོང་ཞིང་། ཁྱད་པར་དེ་
རིང་གི་ཉིན་ཞག་ཕྲུགས་གཅིག་པོ་འདི་དེའི་དབང་དུ་མི་གཏོང་བར་
བྱང་ཆུབ་ཀྱི་སེམས་ལ་བློ་སྦྱོང་བར་བྱའོ་སྙམ་དུ་འཕེན་པ་ཤུགས་དྲག་
པོ་ ཡང་ ཡང་ བཏང་ བའོ། ། ་ གཉིས་ པ་ གོམས་ པའི་ སྟོབས་ ནི།།
འཕེན་པ་ཇི་ལྟར་གཏོང་བ་བཞིན་བྱང་ཆུབ་ཀྱི་སེམས་ལ་གོམས་པར་
བྱེད་པའོ། ། གསུམ་པ་དཀར་པོ་ས་བོན་ཀྱི་སྟོབས་ནི། བྱང་ཆུབ་
ཀྱི་སེམས་མ་སྐྱེས་པ་སྐྱེ་ཞིང༌། སྐྱེས་པ་འཕེལ་བའི་དོན་དུ་ཚོགས་
གསོག་པའོ། ། བཞི་པ་སུན་འབྱིན་པའི་སྟོབས་ནི།། རང་གཅེས་
འཛིན་ལ་དགྲར་བལྟས་ཏེ་སུན་འབྱིན་པའོ། ། ལྔ་པ་སྨོན་ལམ་གྱི་
སྟོབས་ནི། སེམས་རིན་པོ་ཆེ་མྱུར་དུ་སྐྱེ་བའི་སྨོན་ལམ་འདེབས་
པའོ། ། གཉིས་པ་འཆི་ཁ་མའི་སྟོབས་ལྔ་ནི། ཐེག་ཆེན་འཕོ་བའི་
གདམས་ ངག་ ནི། ། སྟོབས་ ལྔ་ ཉིད་ ཡིན་ སྤྱོད་ ལམ་ གཅེས། །
ཞེས་ཏེ། ཐེག་པ་ཆེན་པོའི་ལུགས་ཀྱིས་འཕོ་བའི་གདམས་ངག་ཀྱང་
སྟོབས་ལྔ་པོ་ཉིད་ལ་བྱེད་ན་ལེགས་ཕས།དཀར་པོ་ས་བོན་ནི།ནམ་ཞིག་
འཆི་བར་ཉེ་བ་ན་ཡོ་བྱད་རྣམས་ཚོགས་སུ་བཏང་ལ་ཤུལ་ན་ཆགས་པ་
མེད་པར་བྱ་ཞིང་། དམ་ཚིག་དང་སྡོམ་པ་ཉམས་པ་རྣམས་སླར་་
གསོས་ལ་འཆི་ཁར་གནོངས་ཤིང་འགྱོད་པ་ཅུང་ཟད་ཀྱང་མེད་པར་
བྱའོ། ། སྨོན་ལམ་གྱི་སྟོབས་ནི། འཆི་ཁར་གནད་གཅོད་ཀྱི་སྡུག་
– 369. -



བསྔལ་མི་འབྱུང་ཞིང་། དགེ་སེམས་ཁྱད་པར་ཅན་གསལ་ཐེབས་
པར་དཀོན་མཆོག་ལ་གསོལ་བ་ཤུགས་དྲག་གདབ་ཅིང་། སྨོན་ལམ་
ཡང་དེ་ལྟར་གདབ་པར་བྱའོ། ། འཕེན་པའི་སྟོབས་ནི། འཆི་ཁ་
དང་བར་དོ་སོགས་སུ་དཀོན་མཆོག་ལ་ཡིད་ཁྱེད་ཤེས་ཀྱི་དད་པ་དང་།
སེམས་ཅན་ལ་བྱམས་སྙིང་རྗེ་བསྒོམ་པ་དང་མི་འབྲལ་བར་བྱ་སྙམ་དུ་
འཕེན་པ་ཡང་ཡང་བཏང་ངོ༌། །་ སུན་འབྱིན་པ་ནི། འཆི་ཁར་
རང་ གཅེས་ འཛིན་ བྱུང༌ ན་ སུན་ ཕྱུང་ སྟེ་ དགག་ ཅི་ ཐུབ་ ལྟའོ། །
གོམས་པ་ནི། རེ་དོགས་གཞན་སྤངས་ནས་དད་པ་དང་བྱང་ཆུབ་ཀྱི་
སེམས་ཁོ་ན་ལ་གོམས་འདྲིས་སུ་བྱའོ། ། སྤྱོད་ལམ་ནི། མགོ་བྱང་
དུ་བལྟས། གཞོག་གཡས་པ་ཕབ། ལག་གཡས་པར་འགྲམ་པ་
གཏད་པ་སོགས་ཏེ། སྟོན་པ་མྱ་ངན་ལས་འདས་པའི་རྣམ་ཐར་ལྟར་
བྱའོ། །
ལྔ་པ་བློ་འབྱོངས་པའི་ཚད་བསྟན་པ་ལ་དྲུག་ལས། དང་པོ་ནི།
ཆོས་ཀུན་དགོས་པ་གཅིག་ཏུ་འདུས། ། ཞེས་ཏེ། ཐེག་པ་ཆེ་
ཆུང་གི་ཆོས་ཀུན་གྱི་དགོས་པའི་གཙོ་བོ་ནི། བདག་འཛིན་སྤོང་བ་
གཅིག་པུར་འདུས་པས། ཅི་བྱེད་བདག་འཛིན་གྱི་གཉེན་པོར་སོང་
ན་བློ་འབྱོངས་པའི་རྟགས་ཡིན་གྱི། དེ་མིན་ན་ཆོས་ཆོས་སུ་མ་སོང་
བ་ཡིན་པས། ། འདི་ནི་ཆོས་སྲང་ལ་འཇལ་བའི་ཁུ་ལེར་རིང་པོ་ཡིན་
- 370 -



གསུང་། ། གཉིས་པ་ནི། ། དབང་པོ་གཉིས་ཀྱི་གཙོ་བོ་གཟུང་། །
ཞེས་ཏེ། གང་ཡང་ཆོས་ཀྱི་དབང་པོ་ལ་བདག་གཞན་གཉིས་ཀྱི་ནང་
ནས་རང་ཉིད་གཙོ་བོར་བཟུང་དགོས་པས། དེས་ན་རང་གིས་རང་
ལ་ངོ་གནོངས་མི་དགོས་པ་ཞིག་བྱུང་ན་དེ་ཡང་བློ་འབྱོངས་པའི་ཚད་
ཡིན་ནོ། ། གསུམ་པ་ནི། ཡིད་བདེ་འབའ་ཞིག་རྒྱུན་ཏུ་བསྟེན།
ཞེས་ཏེ། རྐྱེན་བཟང་ངན་ཅི་བྱུང་ཡང་སླ་སྙམ་དུ་རེ་དོགས་ཀྱི་་་༌་
འཆིང་བ་ཞིག་ནས་ཡིད་བདེ་འབའ་ཞིག་ལ་རྒྱུན་ཏུ་བསྟེན་ཐུབ་པ་
ཞིག་བྱུང་ན་དེ་ཡང་བློ་འབྱོངས་པའི་རྟགས་ཡིན་ནོ། ། བཞི་པ་ནི།
བྱང་བའི་ཚད་ནི་ལོག་པ་ཡིན། ། ཞེས་ཏེ། གཉེན་པོ་གཞན་
གཅེས་འཛིན་ལ་བློ་བྱང་བའི་ཚད་དངོས་ནི་སྤང་བྱ་རང་གཅེས་འཛིན་ ་
ལས་བློ་ལོག་པ་སྟེ། དེས་སྤངས་གཉེན་གཞན་ལའང་ཤེས་པར་་་་
བྱའོ། ། ལྔ་པ་ནི། ཡེངས་ཀྱང་ཐུབ་ན་འབྱོངས་ པ་ཡིན། །
ཞེས་ ཏེ། རྟ་ རྩལ་ ཅན་ ཡེངས་ ཀྱང་ རྟ་ ལས་ མི་ ལྟུངས་ པ་ ལྟར།
སེམས་ཡེངས་ཀྱང་རྐྱེན་ངན་གྱིས་ཆོས་མི་འཆོར་ན་བློ་འབྱོངས་པ་ཡིན།
ཞེས་པའོ། ། དྲུག་པ་ནི།	འབྱོངས་རྟགས་ཆེན་པོ་ལྔ་ལྡན་་་་་་
ཡིན། ། ཞེས་ཏེ། ཐེག་པ་ཆེན་པོའི་ལམ་གྱི་ལུས་ཡོངས་རྫོགས་ལ་
བློ་འབྱོངས་པའི་རྟགས་ཆེན་པོ་ནི་ལྔ་དང་ལྡན་པ་ཡིན་ཞེས་པ་སྟེ།
དེ་ཡང་བྱང་ཆུབ་ཀྱི་སེམས་ལ་ཐུག་མོ་དམ་གྱི་མཐིལ་དུ་བྱེད་པས་་་་
་
་ - 371 --



སེམས་དཔའ་ཆེན་པོ། །ཉེས་ལྟུང་ཕྲ་མོ་ཙམ་ལའང་ཤིན་ཏུ་འཛེམས་
པས་འདུལ་བ་འཛིན་པ་ཆེན་པོ། ཉོན་མོངས་འཇོམས་པ་ལ་དཀའ་
སྤྱད་ཀྱིས་སྲན་ཚུགས་པས་དཀའ་ཐུབ་པ་ཆེན་པོ། སྒོ་གསུམ་གྱི་སྤྱོད་
པ་ཆོས་སྤྱོད་བཅུ་མི་འབྲལ་བས་དགེ་སྦྱོང་ཆེན་པོ། སྟོང་ཉིད་སྙིང་
རྗེའི་སྙིང་པོ་ཅན་གྱི་རྣལ་འབྱོར་ལ་གོམས་པར་བྱེད་པས་རྣལ་འབྱོར་
པ་ཆེན་པོའོ། ། ་ ་ ་
དྲུག་པ་བློ་སྦྱོང་གི་དམ་ཚིག་ལ་རྣམ་པ་བཅུ་དྲུག་སྟེ། དང་པོ་
ནི། སྤྱི་དོན་གསུམ་ལ་རྟག་ཏུ་བསླབ། ། ཅེས་སོ། ། དེ་ཡང་
སྤྱི་དོན་གསུམ་ནི། བློ་སྦྱོང་ཁས་བླང་དང་མི་འགལ་བ། བློ་སྦྱོང་ཐོ་
ཅོར་མ་སོང་བ། བློ་སྦྱོང་ཕྱོགས་རེར་མ་ཤོར་བ་སྟེ། རིམ་པ་བཞིན་
དུ་ང་བློ་སྦྱོང་བ་ཡིན་ཟེར་ནས་བསླབ་བྱ་ཕྲ་མོ་ཁྱད་དུ་མི་གསོད་པར་
གང་ཁས་བླངས་པ་དང་མི་འགལ་བར་བྱེད། བདག་གཅེས་འཛིན་
མེད་པར་བསྟན་ཕྱིར་ཤིང་གཉན་གཅོད་པ་སོགས་ཐོ་ཅོ་མི་བྱ་བར་
མངོན་ཚན་ཆུང་བར་བྱ། སེམས་ཡོད་ལ་བཟོད་ལ་སེམས་མེད་ལ་མི་
བཟོད་པ་དང་། གཉེན་ལ་བཟོད་པ་དགྲ་ལ་མི་བཟོད་པ་ལྟ་བུའི་
ཕྱོགས་རེ་སྤངས་ནས་ཕྱོགས་སུ་མ་ལྷུངས་བར་བྱེད་པའོ། ། གཉིས་
པ་ནི། འདུན་པ་བསྒྱུར་ལ་རང་སོར་གཞག་ཅེས་ཏེ། ནང་སེམས་
ཀྱི་སྟེང་ནས་རང་གཅེས་འཛིན་གྱི་འདུན་པ་གང་ཡིན་གཞན་གཅེས་
- 372 --ས



འཛིན་དུ་བསྒྱུར་ལ། ཕྱི་ལུས་ངག་གི་སྤྱོད་པ་རྣམས་མངོན་ཚན་ཆུང་
ཕྱིར་རང་སོར་བཞག་པར་བྱའོ། ། གསུམ་པ་ནི། ཡན་ལག་་་་
ཉམས་པ་བརྗོད་མི་བྱ། ། ཞེས་ཏེ། ལུས་ཀྱི་ཡན་ལག་ཉམས་པ་
མིག་ཞར་བ་ལ་སོགས་པ་དང་། ཆོས་ཀྱི་ཡན་ལག་ཉམས་པ་བསླབ་
པ་འཆལ་བ་ལ་སོགས་ཏེ། མདོར་ན་སྲོག་ལ་བབ་ཀྱང་སྐྱེ་བོ་ཕ་རོལ་
པོའི་ སྐྱོན་ནས་ བརྗོད་ པར་ མི་བྱ། ཞེས་ པའོ། ། བཞི་ པ་ ནི།
གཞན་ཕྱོགས་གང་ཡང་མི་བསམ་མོ། ། ཞེས་ཏེ། དེ་ལྟར་ངག་གི་
སྒོ་ནས་གཞན་ཕྱོགས་ཀྱི་སྐྱོན་བརྗོད་མི་རུང་བར་མ་ཟད། ཡིད་
ལའང་གཞན་ཕྱོགས་ཀྱི་སྐྱོན་བསམ་དུ་མི་རུང་སྟེ། ། ལྷག་བསམ་་་
བསྐུལ་བ་ལས། ཡོན་ཏན་འདོད་པ་ནགས་ན་གནས་པ་ཡིས། །
ཕ་རོལ་དག་གི་སྐྱོན་ལ་རྟོག་མི་བྱ། ། ཞེས་སོ། ། དེས་ན་གཞན་
གྱི་སྐྱོན་ལ་ཆེད་ཏུ་རྟོག་པ་ལྟ་ཞོག་གི་གློ་བུར་དུ་མཐོང་ནའང་རང་སྣང་
མ་དག་པའི་སྐྱོན་ཡིན་སྙམ་པ་བྱའོ། ། ལྔ་པ་ནི། ཉོན་མོངས་
གང་ཚེ་སྔོན་ལ་སྦྱང་། ། ཞེས་ཏེ། རང་རྒྱུད་ལ་བརྟགས་ནས་
ཉོན་མོངས་གང་ཤུགས་ཆེ་བར་འདུག་པ་དེ་ཉིད་འབད་པས་སྔོན་ལ་
སྦྱོང་དགོས་སོ། ། དྲུག་པ་ནི། འབྲས་བུ་ རེ་བ་ཐམས་ ཅད་་་
སྤངས། ། ཞེས་ཏེ། དགེ་བ་གང་བྱས་ཀྱང་རང་དོན་དུ་རྙེད་
བཀུར་སྙན་གྲགས་སོགས་ཀྱི་འབྲས་བུར་རེ་བ་ཐམས་ཅད་སྤང་བར་
ཐ373 。



བྱའོ། ། བདུན་ པ་ ནི། དུག་ ཅན་ གྱི་ ཟས་ སྤང་། ཞེས་ ཏེ།
ཟས་བཟང་པོ་བཙན་དུག་དང་བསྲེས་ནས་ཟོས་ན་འཆི་བའི་རྐྱེན་བྱེད་
པ་ལྟར། ། ཆོས་ཉོན་མོངས་དང་འདྲེས་ན་ཐར་པའི་སྲོག་ཆད་པས།
མ་འདྲེས་པར་བྱའོ། ། འོན་ཏེ་ལས་དང་པོ་བ་དེ་དཀའ་བས་ཆོས་
བརྒྱད་ དང༌ མ་ འདྲེས་ པ་ གཙོར་ བཟུང༌ ངོ༌། ། བརྒྱད་ པ་ ནི།
གཞུང་བཟང་པོ་མི་བསྟེན། ཞེས་ཏེ། ཕྱི་ལ་གཞུང་བཟང་བ་ལྟར་
བྱས་ ནས་ གཏིང་ གནག་ པ་ བྱི་ ལ་ ལྟར་ མི་ བྱ། ། ཞེས་ པའོ། །
དགུ་པ་ནི། གཤགས་ངན་མི་རྒོད། ཅེས་ཏེ། གཞན་གྱི་མཚང་
འདྲ་ བའི་ ཤགས་ ངན་ གདབ་ པ་ དང༌ ཁྲེལ་ རྒོད་ སོགས་ མི་ བྱའོ། །
བཅུ་པ་ནི། འཕྲང་མི་སྒུག ། ཅེས་ཏེ། ཇི་ལྟར་ལམ་འཕྲང་
དོག་པོ་ལ་སྒུག་རྒྱག་པའི་ཚུལ་དུ་ཕ་རོལ་པོར་གནོད་ལན་འཇལ་བའི་
དུས་སྐབས་ནམ་ཞིག་ན་འོང་སྙམ་དུ་སྒུག་ནས་མི་ སྡོད། ཅེས་་་་་
པའོ། ། སྐབས་བྱུང་བ་ན་ཁྱོད་ཀྱིས་འདི་དང་འདིའི་དུས་སུ་ང་ལ་
གནོད་འདི་དང་འདི་འདྲ་བསྐྱལ་ཞེས་ཉེས་པ་ཤར་ཤར་བགྲང་བ་ནི་
ཆོས་པའི་དྲི་མི་བྲོ་བའི་རྟགས་བསྟན་པ་ཡིན་གསུང༌། བཅུ་གཅིག་
པ་ནི། གནད་མི་དབབ། ཅེས་ཏེ། སྐྱེ་བོ་ ཕ་རོལ་ཆམ་ལ་་་་་
འབེབས་པའམ་འགག་བཙིར་གཏོང་བའི་ལས་ནག་པོ་མི་བྱ། ཞེས་
པའོ། ། བཅུ་གཉིས་པ་ནི། མཛོ་ཁལ་གླང་ལ་མི་འབྱོ། ཞེས་ཏེ།
-
374



དཔེར་ན་མཛོ་ལ་འགེལ་རྒྱུའི་ཁལ་ལྕི་བོ་གླང་ལ་འགེལ་དུ་མི་རུང་བ་
ལྟར། རང་ལ་འབབ་པའི་ཁུར་ལྗིད་པོ་ཐབས་ཀྱིས་གཞན་ལ་བསྐུར་
དུ་མི་རུང་ངོ༌། ། བཅུ་གསུམ་པ་ནི། ལྟོ་ལོག་མི་བྱ། ཞེས་ཏེ།
ཚེ་འདིའི་ནད་གདོན་བར་ཆད་སེལ་བ་སོགས་ཀྱི་ཆེད་དུ་ཆོས་བྱེད་པ་
ནི་བོན་པོའི་ལྟོ་བཅོས་བྱེད་པ་དང་འདྲ་བས། དགེ་བ་གང་བྱས་
ཀྱང༌ ཚེ་ འདི་ བར་ མ་ ཤོར་ བ་ གལ་ ཆེའོ། ། བཅུ་ བཞི་ པ་ ནི།
མགྱོགས་ཀྱི་རྩེ་མི་གཏོད། ཅེས་ཏེ། དཔེར་ན་སྤྱི་རྫས་ལྟ་བུ་ལ་གང་
སུ་མགྱོགས་ཀྱིས་ཚུལ་དུ་ལེགས་ཤོས་རང་གིས་བསྐུར་བ་ནི་བློ་སྦྱོང་
དང་འགལ་བས། མི་རུང་ཞེས་པའོ། ། བཅོ་ལྔ་པ་ནི། ལྷ་
བདུད་དུ་མི་དབབ། ཅེས་ཏེ། ་ ཆོས་ཉོན་མོངས་ཀྱི་གྲོགས་སུ་སོང་
ན་ལྷ་བདུད་དུ་འབབ་པ་དང་འདྲ་བས། ཕྱག་མཆོད་དང༌། ཐོས་
བསམ་ལ་སོགས་པའི་དགེ་བ་གང་བྱས་ཀྱང་ཉོན་མོངས་ཀྱི་གྲོགས་སུ་
མ་སོང་བ་གལ་ཆེའོ། ། བཅུ་དྲུག་པ་ནི། སྐྱིད་ཀྱི་ཡན་ལག་ཏུ་
སྡུག་མི་འཚོལ། ཞེས་ཏེ། དེ་ཡང་བསམ་པའི་སྒོ་ནས་དགྲ་ཤི་ན་
རང་ཉིད་སྡོད་བདེ་པོའི་འོང་སྙམ་པ་དང༌། གྲོགས་ཤི་ན་ཁོའི་ཡོ་
བྱད་བདག་ལ་འོང་སྙམ་པ་དང་། འགྲན་ཟླ་ཤི་ན་རང་གཅིག་པུ་
གཟེངས་སུ་ཐོན་ཏེ་འོང་སྙམ་པ་སོགས་དང་། སྦྱོར་བའི་སྒོ་ནས་
རང་ཉིད་རྒྱགས་ཕྱིར་སྲོག་ཆགས་གཞན་བསད་པ་དང་། རང་ཁེ་
-- 375



ཕྱིར་གཞན་ལ་གྱོང་བསྐུར་བ་དང་། རང་ལ་བསྟོད་བསྔགས་འབྱུང་
ཕྱིར་གཞན་ལ་སྐྱོན་བརྗོད་པ་སོགས་ཏེ། མདོར་ན་རང་སྐྱིད་པར་
འདོད་ནས་དེའི་ཡན་ལག་ཏུ་གཞན་ལ་སྡུག་འཚོལ་པའི་བསམ་པ་ངན་
པ་དང་སྦྱོར་བ་རྩུབ་པ་མཐའ་ཡས་པ་ཞིག་ཡོད་དེ། དེ་ཐམས་ཅད་
དུག་བཞིན་དུ་སྤང་བར་བྱའོ། །
བདུན་པ་བློ་སྦྱོང་གི་བསླབ་བྱ་ལ། ཉི་ཤུ་རྩ་གཉིས་ཏེ། དང་
པོ་ནི། རྣལ་འབྱོར་ཐམས་ཅད་གཅིག་གིས་བྱ། ། ཞེས་སོ། །
དེ་ཡང་སྤྱིར་ཟས་ཀྱི་རྣལ་འབྱོར་དང་གོས་ཀྱི་རྣལ་འབྱོར་ལ་སོགས་པ་
ཐ་དད་པ་དུ་མ་ཡོད་མོད་ཀྱང་། འདིར་ནི་དེ་ཐམས་ཅད་གཞན་
ཕན་གྱི་བསམ་པ་གཅིག་པུས་བྱེད་པའོ། ། གཉིས་པ་ནི། ལོག་
གནོན་ཐམས་ཅད་གཅིག་གིས་བྱ། ། ཞེས་ཏེ། ཆོས་བྱས་པས་རེ་
ཞིག་ནད་མང་བ་དང༌། མི་ཁ་ལྡང་བ་དང་། མཐུན་རྐྱེན་དཀོན་
པ་དང༌། འགོ་བོ་དམའ་རུ་སོང་བ་ལ་སོགས་པའི་གེགས་ཅི་ཡང་
འོང་སྲིད་ཅིང་། དེ་འདྲ་བྱུང་བ་ལ་བརྟེན་ནས་ངས་ཆོས་འོང་བ་མི་
འདུག་སྙམ་པའི་སྒྱིད་ལུག་གི་བློ་བྱུང་བའང་སྲིད་ལ། གལ་ཏེ་དེ་
འདྲའི་བློ་སྐྱེས་བྱུང་ན་དེའི་ལོག་གནོན་ནམ་གེགས་སེལ་ཐམས་ཅད་
ཀྱང་གཏོང་ལེན་བསྒོམ་པ་གཅིག་པུའི་སྒོ་ནས་བྱ་བ་སྟེ། དེ་ཡང་
འཇིག་རྟེན་གྱི་ཁམས་མཐའ་ཡས་པ་རྣམས་སུ་ཆོས་ལམ་དུ་མ་སོང་
ལས་ 376 རྒྱལ་



ནས་སྒྱིད་ལུག་གི་བློ་འདི་འདྲ་སྐྱེ་བ་མང་པོ་ཡོད་པས། དེ་དག་གི་
ཉེས་པ་ཐམས་ཅད་བདག་གི་འདིས་གོ་ཆོད་ནས་དེ་རྣམས་ཆོས་ལོམ་
དུ་འགྲོ་བར་ཤོག་སྙམ་དུ་སྙིང་ཐག་པ་ནས་བསྒོམ་མོ། ། འདི་ནི་
ཆོས་ལམ་དུ་མ་སོང་བ་ཉིད་ལམ་དུ་གཏོང་བའི་ཐབས་དམ་པའོ། ། .
གསུམ་ པ་ ནི། ཐོག་ མཐོའི་ གཉིས་ ལ་ བྱ་ བ་་གཉིས། ། ཞེས་ ཏེ།
ཐོག་མར་མལ་ནས་ལྡང་བ་ན་དེ་རིང་དོན་ལྡན་བྱ་སྙམ་དུ་འཕེན་པ་
བཏང་ལ། ཕྱིས་ཉལ་བ་ན་སྔར་འཕེན་པ་བཏང་བ་ལྟར་བྱུང་འདུག་
མི་འདུག་བརྟགས་ནས་འདུག་ན་དགའ་བ་དང༌། མི་འདུག་ན་རང༌
ལ་བརྔན་བགྲངས་ཏེ་སང་ཕན་ཚད་དེ་ལྟར་མི་བྱ་བའི་ཞེ་དམ་འཆའ་
བ་གནད་དོ། ། བཞི་པ་ནི༑ གཉིས་པོ་གང་བྱུང་བཟོད་པར་
བྱ། ། ཞེས་ཏེ། དེ་ཡང་ལ་ལ་སྐྱིད་པར་བྱུང་བ་ན་སྐྱིད་མི་འཁྱག་
ནས་ཆོས་འགོ་མི་ཐོན་པ་སོགས་དང༌། ལ་ལ་སྡུག་པར་བྱུང་བ་ན་
སྡུག་མི་འཁྱག་ནས་ཆོས་བོར་བ་སོགས་ཏེ། སྣ་ཚོགས་ཡོད་པས་དེ་
འདྲར་མ་སོང་བར་སྐྱིད་འཁྱག་པ་ཞིག་དང༌། སྡུག་ན་སྡུག་འཁྱག་
པ་ཞིག་དགོས་གསུང་བར་གདའོ། ། དེས་ན་ཇི་སྐད་དུ། ལྷ་
བཞིན་ཕུན་སུམ་ཚོགས་པས་ཀྱང་། །་ ་ ཁེངས་པ་ཉིད་དུ་མི་བྱ་ཞིང་།
ཡི་དྭགས་བཞིན་དུ་རྒུད་པས་ཀྱང༌། ། ཞུམ་པ་ཉིད་དུ་མི་བྱའོ། །
ཞེས་གདམས་པ་ལྟར་དུ་བོསློབ་བོ། ། - ལྔ་པ་ནི། གཉིས་པོ་སྲོག་
=
377



དང་བསྡོས་ལ་བསྲུང༌། ། ཞེས་ཏེ། ཆོས་སྤྱིའི་དམ་ཚིག་དང་། །
ཁྱད་པར་བློ་སྦྱོང་གི་དམ་ཚིག་གཉིས་ནི་ལམ་གྱི་གཞིར་མེད་མི་རུང་
བས། སྲོག་དང་བསྡོས་ནས་བསྲུང་དགོས་སོ། ། དྲུག་ པ་ནི།
དཀའ་བ་གསུམ་ལ་བསླབ་པར་བྱ། ། ཞེས་ཏེ། ཉོན་མོངས་སྐྱེས་
པ་ན་དང་བོར་རིག་དཀའ། བར་དུ་བཟློག་དཀའ། ཐ་མར་རྒྱུན་
གཅོད་པར་དཀའ་བས། དེས་ན་ཉོན་མོངས་གང་ཡང་དང་བོར་
སྐྱེས་ཙམ་ནས་ངོས་ཟིན་པར་བྱས་ལ། དེ་ནས་གཉེན་པོས་གཡུལ་
སྤྲད་དེ་ཕྱིས་མི་འབྱུང་བའི་ཐབས་ལ་འབད་པར་བྱའོ། ། བདུན་
པ་ནི། རྒྱུ་ཡི་གཙོ་བོ་རྣམ་གསུམ་བླང་ཞེས་ཏེ། ཚད་ལྡན་གྱི་བླ་མ་
དང་མཇལ་བ་དང་གཅིག བློ་ཆོས་ལ་བཀོལ་དུ་བཏུབ་ པ་དང་་
གཉིས། ཟས་གོས་སོགས་ཀྱི་མཐུན་རྐྱེན་འཛོམ་པ་དང་གསུམ་ནི།
ཆོས་བསྒྲུབ་པའི་རྒྱུའི་གཙོ་བོ་ཡིན་པས། ཕྱི་ནས་དེ་གསུམ་དང་མི་
འབྲལ་བའི་ཐབས་ལ་འབད་པར་བྱའོ། ། བརྒྱད་པ་ནི། ཉམས་
པ་མེད་པ་རྣམ་གསུམ་བསྒོམ། : ཞེས་ཏེ། བླ་མ་ལ་མོས་གུས་མ་
ཉམས་པ་དང༌། བློ་སྦྱོང་ལ་སྤྲོ་བ་མ་ཉམས་པ་དང༌། བསླབ་པ་ལ་
བག་ཡོད་མ་ཉམས་པར་བྱ་དགོས་པ་སྟེ། ཅིའི་ཕྱིར་ན་བླ་མ་ལ་དད་
གུས་ཉམས་ན་ཡོན་ཏན་སྐྱེ་བའི་སྒོ་མེད། བློ་སྦྱོང་ལ་སྤྲོ་བ་ཉམས་ན་
བྱང་སེམས་སྐྱེ་བའི་གནས་མེད། བསླབ་པ་ལ་བག་ཡོད་ཉམས་ན་
- 378



ཚུལ་ ཁྲིམས་ དག་ པའི་ ཐབས་ མེད་ པའི་ ཕྱིར་ རོ། ། དགུ་ པ་ ནི།
འབྲལ་མེད་གསུམ་དང་ལྡན་པར་བྱ། ། ཞེས་ཏེ།། ལུས་ཕྱག་
བསྐོར་སོགས་དང་། ངག་བཟླས་བརྗོད་སོགས་དང་། ཡིད་ངེས་
འབྱུང་སོགས་དང་མི་འབྲལ་བར་བྱེད་པ་སྟེ། མདོར་ན་སྒོ་གསུམ་
དགེ་སྦྱོར་དང་འབྲལ་བ་མེད་པར་བྱེད་པའོ། ། བཅུ་པ་ནི། ཡུལ་
ལ་ཕྱོགས་མེད་དག་ཏུ་སྦྱང་། ། ཞེས་ཏེ། ཡུལ་མི་དང་མི་མིན་
སོགས་གང་ལའང་ཕྱོགས་དང་རིས་སུ་མ་ཆད་པའི་ཚུལ་གྱིས་བློ་སྦྱོང་
བར་བྱ། ། ཞེས་པའོ། ། བཅུ་གཅིག་པ་ནི།. ཁྱབ་དང་གཏིང་
འབྱོངས་ཀུན་ལ་གཅེས། ། ་ ཞེས་ཏེ། ལུས་ངག་ཡིད་གསུམ་གྱི་རྒྱུ་
བ་ཀུན་ལ་བློ་སྦྱོང་གིས་ཁྱབ་པར་བྱ་ཞིང༌། དེའང་ཚིག་ཙམ་དུ་མ་
སོང་བར་གཏིང་ནས་འབྱོངས་པར་བྱ་སྟེ། དེ་གཉིས་ནི་ཉམས་ལེན་
ཐམས་ཅད་ལ་ཤིན་ཏུ་གཅེས་སོ། ། ་་ བཅུ་གཉིས་པ་ནི། བཀོལ་བ་
རྣམས་ལ་རྟག་ཏུ་བསྒོམ། ། ཞེས་ཏེ། དེ་ཡང་གང་དག་ཟུར་དུ་
བཀོལ་ནས་ཆེད་ཀྱིས་བློ་མ་སྦྱངས་ན་ཆགས་སྡང་སོགས་འཆོར་བའི་
ཉེན་ཡོད་པ་རྣམས་ལ་བྱམས་པ་སོགས་དུས་རྟག་ཏུ་ནན་ཏན་གྱིས་
བསྒོམ་པར་བྱའོ། ། རྒྱལ་སྲས་པས། ། ་་ བཀོལ་བ་ཞེས་པ་དཀའ་
བ་ལ་བཀྲལ་ཞིང༌། ལ་ལས། ་ གོལ་པའི་དོན་དུ་བཀྲལ་བའང་་
མཐོང་ངོ་། ། བཅུ་གསུམ་པ་ནི། རྐྱེན་གཞན་དག་ལ་ལྟོས་མི་
- 379 -



བྱ། ། ་་་ཞེས་ཏེ། དགེ་སྦྱོར་གཞན་ལ་ནད་མེད་པ་དང་ཟས་གོས་
འཛོམས་པ་སོགས་དགོས་མོད་ཀྱང༌། འདིར་ནི་དེ་འདྲའི་རྐྱེན་་་་
གཞན་དག་ལ་ལྟོས་པར་མི་བྱ་སྟེ།། གང་ཡིན་ཞེ་ན། གང་མཐུན་
རྐྱེན་མ་ཚང་བ་དང་འགལ་རྐྱེན་གྱིས་ཟིན་པ་ཉིད་མཐུན་རྐྱེན་དུ་བྱས་
ནས་བློ་སྦྱངས་པས་ཆོག་པའི་ཕྱིར་རོ། ། ཇི་ལྟར་སྦྱངས་ན་སྔར་
ལྟར་གཏོང་ལེན་གྱི་སྒོ་ནས་སོ། ། དོན་འདི་ལ་དགོངས་ནས་བྱང་
ཆུབ་སེམས་མགུར་ལས། འདོད་མི་འདོད་ སྡིག་སྡུག་རྣམ་ རྟོག་་་་
བཅས། ། ཅི་བྱུང་ཡང་བློ་སྦྱོང་བོགས་འདོན་ཡིན། ། ཞེས་་་་
སོ། ། བཅུ་ བཞི་ པ་ ནི། ད་ རེས་ གཙོ་ བོ་ ཉམས་ སུ་ བླང༌། །
ཞེས་ཏེ། རིན་པོ་ཆེའི་གཏེར་དང་ཕྲད་ན་གང་རྩིགས་ཆེ་བ་རྣམས་
ལེན་འོས་པ་ལྟར། ད་རེས་ཆོས་དང་མཇལ་བའི་དུས་འདིར་གང་
གཙོ་ཆེ་བ་རྣམས་ཉམས་སུ་བླང་དགོས་ལ། དེ་ཡང་གང་དང་གང་
གཙོ་ན་ཆོས་ལ་བཤད་སྒྲུབ་གཉིས་ལས་སྒྲུབ་བ་གཙོ་ཞིང་། དེ་་་་
ལའང་མང་དུ་ཡོད་པ་ལས། བྱང་ཆུབ་ཀྱི་སེམས་བསྒོམ་པ་ཉིད་གཙོ་
བས། དེས་ན་ཀུན་རྫོབ་དང་དོན་དམ་པའི་བྱང་ཆུབ་སེམས་གཉིས་
ལ་ཉམས་ལེན་གྱི་མཐིལ་དུ་བྱ་དགོས་སོ། ། བཅོ་ལྔ་པ་ནི། གོ་
ལོག་མི་བྱ། ཞེས་ཏེ། དེ་ཡང་གོ་ལོག་དྲུག་སྤངས་ནས་གོ་མ་ལོག་
པ་དྲུག་བསྟེན་པར་བྱ། ཞེས་པའོ། ། འོ་ན་གོ་ལོག་དྲུག་གང་ཞེ་
ཁབ་ 380



ན། ཆོས་ཀྱི་ཕྱོགས་སུ་དཀའ་སྤྱད་གང་ཡང་མི་བཟོད་ལ། - སྡིག་
པའི་ཕྱོགས་སུ་ཅི་ཡང་བཟོད་པ་ནི། བཟོད་པ་གོ་ལོག གཏན་དུ་
ཕན་པའི་ཆོས་ཀྱི་བྱ་བ་དོན་དུ་མི་གཉེར་བར་འདི་ཕྱིར་ཕུང་བའི་སྡིག་
པའི་བྱ་བཞག་དོན་དུ་གཉེར་བ་ནི། འདུན་པ་གོ་ལོག དམ་པའི་
ཆོས་ཀྱི་རོ་མི་མྱང་བར་ནག་ཆང་སོགས་འདོད་ཡོན་གྱི་རོ་མྱང་བ་ནི།
རོ་མྱང་གོ་ལོག སྡིག་པའི་ལས་བྱེད་པ་ལ་སྙིང་མི་རྗེ་བར་ཆོས་ཕྱིར་
དཀའ་བ་སྤྱད་པ་ལ་སྙིང་རྗེ་བ་ནི། སྙིང་རྗེ་གོ་ལོག རང་དང་ཉེ་
བའི་མི་རྣམས་དམ་པའི་ཆོས་ལ་མི་སྦྱོར་བར་སྲིད་པའི་ཕུན་ཚོགས་ལ་
སྦྱོར་བ་ནི། ཉེ་སེམས་གོ་ལོག གཞན་བདེ་ཞིང་སྐྱིད་པ་ལ་རྗེས་སུ་
ཡི་མི་རང་བར་སྡུག་ཅིང་ཕོངས་པ་ལ་རྗེས་སུ་ཡི་རང་བ་ནི། རྗེས་སུ་
ཡི་རང་གོ་ལོག་སྟེ།. འདི་དག་ནི་མཚོན་པ་ཙམ་དུ་ཟད་ཀྱི། ཞིབ་
ཏུ་བསམས་ན་བདག་འདྲ་བས་བསམ་ཚད་དང་བྱེད་ཚད་ཐམས་ཅད་
ཕལ་ཆེར་གོ་ལོག་རང་དུ་སོང་གདའོ། ། བཅུ་དྲུག་པ་ནི། རེས་
འཇོག་མི་བྱ། ཞེས་ཏེ། རེས་བྱེད་རེ་ས་མི་བྱེད་པ་ལྟ་བུ་མ་ཡིན་
པར་བརྩོན་པ་ཆུ་བོའི་རྒྱུན་བཞིན་དུ་བསྟེན་འཚལ་ལོ། ། ཞེས་
པའོ། ། བཅུ་ བདུན་ པ་ ནི། དོལ་ཆོད་ དུ་ སྦྱང་། ཞེས་ ཏེ།
བྱང་ཆུབ་ཀྱི་སེམས་ལ་འདུན་པ་ཆིག་དྲིལ་གྱིས་ཚུལ་དུ་སྦྱོང་དགོས་
པའི་དོན་ནོ། ། དོལ་ཆོད་ཅེས་པ་རྩེ་གཅིག་གི་བརྡ་རྙིང་པ་ཡིན་
381 -



ནམ་སྙམ་སྟེ། དཔྱད་དོ། ། བཅོ་བརྒྱད་པ་ནི། རྟོག་དཔྱོད་
གཉིས་ཀྱིས་མཐར་བར་བྱ། ། ཞེས་ཏེ། རང་གི་སེམས་རྒྱུད་ལ་
རྟོག་ དཔྱོད་ གཉིས་ ཀྱིས་ ལྕག་ནན་ ཐར་ གསུམ་ བྱ། ཞེས་ པ་ སྟེ།
དཔེ་ལ་ལར། རྟོག་དཔྱོད་གཉིས་ཀྱིས་ཞུན་ཐར་བྱ། ། ཞེས་ཀྱང་
འབྱུང་ངོ༌། ། བཅུ་དགུ་པ་ནི། ཡུས་མ་སྒོམ། ཞེས་ཏེ། ཕན་
ཅུང་ཟད་བཏགས་པ་ལ་ཡུས་ཆེ་བར་མ་བྱེད། ཅེས་པའོ། ། ཉི་
ཤུ་པ་ནི། ཀོ་ལོང་མ་སྡོམ། ཞེས་ཏེ། དཔེར་ན་དབུགས་ནང་དུ་
བཟུང་བ་ལ་དབུགས་བསྡམ་ཞེས་ཟེར་བ་ལྟར། ཁོང་ཁྲོ་ཡལ་དུ་མི་
འཇུག་པར་དེའི་རྒྱུན་སྐྱོང་བ་ལ་ཀོ་ལོང་ སྡོམ་ཞེས་ཟེར་བས། དེ་
འདྲ་གཏན་ནས་བྱར་མི་རུང་ངོ༌། ། ཉེར་གཅིག་པ་ནི། ཡུད་
ཙམ་པ་མི་བྱ། ཞེས་ཏེ། ལེགས་བཤད་ལས། · སྐྱེ་བོ་ངན་པ་སྲང་
མདའ་ བཞིན། ། སྐད་ ཅིག་ གཅིག་ གིས་ འགྱུར་ ལྡོག་ སྟོན། །
ཞེས་པ་ལྟར་མི་བྱ་བའི་དོན་ནོ། ། ཉེར་གཉིས་པ་ནི། འུར་ཆེ་མི་
འདོད། ཅེས་ཏེ། ཆོས་བྱས་པ་ལ་ལེགས་སོ་ཞེས་ཟེར་བ་ལྟ་བུའི་
ཚིག་གི་གཏང་རག་དང་། མཁས་བཙུན་སོགས་ཀྱི་སྙན་གྲགས་ལ་རེ་
བར་མི་བྱ། ཞེས་པའོ། །
གསུམ་པ་མཇུག་གི་དོན་ནི། རང་གི་མོས་པ་མང་བའི་་་་
རྒྱུས། ། སྡུག་བསྔལ་གཏམ་ངན་ཁྱད་གསད་ནས། ། བདག་
-
382 -



འཛིན་འདུལ་བའི་གདམས་ངག་ཞུས། ། ད་ནི་ཤི་ཡང་མི་འགྱོད་
དོ། ། ཞེས་མིའི་དཔའ་བོ་འཆད་ཁ་ཆེན་པོས་དགྲ་བདག་འཛིན་
ལས་རྣམ་པར་རྒྱལ་བའི་གསུང་འབྱོན་པའོ། ། དེ་ལྟར་བློ་སྦྱོང་གི་ཟིན་
བྲིས་གཅེས་འཛིན་ཚ་གདུང་སེལ་བའི་ཁ་བའི་རེག་པ་ཞེས་བྱ་བ་འདི་ཡང་གྲོགས་པོ་འགའ་
ཞིག་གི་འདོད་མོས་ལྟར་ཤཱཀྱའི་དགེ་སྦྱོང་ངག་དབང་ཕུན་ཚོགས་པས་སྦྱར་བ་འགྲོ་བ་དུ་མ་
ལ་ཕན་ཐོགས་པར་གྱུར་ཅིག་གུ ། དད་ གཏོང་ནོར་བུའི་རྒྱན་མཛེས་
དཔལ་ལྡན་ནས་དཔེ་བསྐྲུན་ཞུས་པའོ། ། དགེའོ། །
383



༄༅། །བྱང་ཆུབ་སེམས་སྦྱོང་གི་གདམས་པ་གཅེས་འཛིན་
ཚ་གདུང་གཞིལ་བའི་ག་བུར་ཆུ་རྒྱུན་
ཞེས་བྱ་བ་བཞུགས་སོ། །
༄༅། ། སངས་ རྒྱས་ སར་ བགྲོད་ པའི་ ལམ་ གཅིག་ པུ། །
ཡོངས་སྲས་བཅས་རྒྱལ་བའི་ཐུགས་དམ་མཐིལ། ། ཆོས་བྱང་ཆུབ་
སེམས་ཀྱི་གཞན་དབང་ཅན། ། ཤྲཱི་མ་ཧཱ་ སུ་ ཁའི་ཞབས་ལ་་་་་་
འདུད། ། འཁོར་འདས་ཀྱི་རྒུད་པ་སེལ་བའི་སྨན། ། དགོས་
འདོད་ཀུན་འབྱུང་བའི་ཡིད་བཞིན་ནོར། ། རིན་ཆེན་སེམས་སྦྱོང་
གི་གདམས་པའི་བཅུད། ། རང་མཉམ་སྐལ་དམན་ལ་མཆོག་སྦྱིན་
འགྱེད། ། འདི་སྐྱེ་བའི་རྟེན་གྱུར་སྔོན་འགྲོའི་ཆོས། ། མགོན་བླ་
མར་བཅོས་མིན་དད་གུས་བསྐྱེད། ། རྟེན་དལ་འབྱོར་དོན་ཆེ་རྙེད་
དཀའ་ ཞིང་། ། མི་ རྟག་ དང༌ ངན་ སོང་ སྡུག་ བསྔལ་ དྲན། །
མཆོག་གསུམ་ལ་སྙིང་ནས་རེ་ལྟོས་འཆའ། ། ་ལས་འབྲས་ལ་དད་
པས་སྤང་བླང་གཅེས། ། འཁོར་བ་སྡུག་བསྔལ་གྱི་མེ་འོབས་ལ། །
བདེ་དགའ་རུ་འཛིན་པའི་འཁྲུལ་པ་གཅོད། ། ལུས་སེམས་འདི་
སྐྱེད་པའི་ ཨ་ མ་དང༌། ། མིག་མཐོང་བས་མི་བཟོད་དགྲ་་་་་་
38:༣ --་



གཉིས། ། གཅེས་ འཛིན་ དང༌ ཅིག་ ཤོས་ རྒྱང་ བསྲིང༌ སྟེ། །
སེམས་གུ་ཡངས་བཏང་སྙོམས་ཆེན་པོར་གློད། ། དགྲ་གཉེན་རིས་
མེད་ཀྱི་འགྲོ་བ་ཀུན། ། ་དྲིན་ཅན་ཨ་མ་རུ་མ་གྱུར་མེད། ། དེ་རྒྱུ་
མཚན་གང་གིས་འཐད་ཅེ་ན། ། སྐྱེ་བའི་ཡ་མཐའ་ལ་ཐོག་མ་་་
མེད། ། ལར་ཁམས་གསུམ་སེམས་ཅན་རང་གི་མར། ། རྗེས་
དཔག་གི་ཚད་མས་ངེས་པའི་ཕྱིར། ། ལུང་རིགས་པའི་རྣམ་གྲངས་
དུ་ མ་ ཡིས། ། མར་ ཤེས་ ཀྱི་ བློ་ འདིར་ ནན་ ཏན་ གཅེས། །
ཡོངས་འགྲོ་ཀུན་མ་རུ་ལེགསོ་ངེས་ན། ། དེས་དྲིན་དྲན་དྲིན་བཟོ་
བྱམས་སྙིང་རྗེ། ། ལྷག་བསམ་དང་ སེམས་བསྐྱེད་ སླའོ་ སྙམ། །
རྨོངས་རྟུལ་གྱི་རྟོག་པར་ ཤོར་ལགས་སོ། ། མ་འགྲོ་བའི་བཀའ་
དྲིན་བསམ་ལས་འདས། ། གཞི་ལམ་འབྲས་གསུམ་གར་མེད་མི་
རུང༌། ། སངས་རྒྱས་ཀྱི་ས་ནས་མངོན་མཐོའི་བར། ། དཔལ་
དགེ་ལེགས་ཀུན་གྱི་འབྱུང་གནས་ཡིན། །་ སྡུག་བསྔལ་བ་ཆ་ཙམ་
མི་ འདོད་ ཅིང་། ། བདེ་ དགའ་ ལ་ ཆོག་ ཤེས་ མེད་ པར་ ནི། །
བདག་གཞན་གཉིས་ཁྱད་པར་ཅུང་མེད་པས། ། གཞན་བདེ་ལ་
དགའ་བ་སྙིང་ནས་བསྐྱེད། ། སྡུག་སྣ་དགུའི་འབྱུང་ཁུངས་གཅེས་
འཛིན་འདི། ། ཐོག་མེད་ནས་ད་བར་སྙིང་ལ་གནས། ། ཕན་
ཟོལ་གྱིས་གནོད་པའི་ཕུལ་སྦྱིན་པས། ། གདོན་ཆེན་འདིས་རང་
་ - 385 མ་



མགོ་གདུགས་ལྟར་བསྐོར། ། དཔལ་ཀུན་མཁྱེན་གོ་འཕང་སྒྲུབ་
བྱེད་ ལམ། ། ཡུལ་ གང་ ལ་ བརྟེན་ ནས་ བགྲོད་ པའི་ གཞི། །
རིགས་དྲུག་གི་ སེམས་ ཅན་འདིར་ངེས་པས། ། རང་སྙིང་ལྟར་་་་
གཅེས་པར་ཅིས་མི་འཛིན། ། དུས་རིང་མོ་ཞིག་ནས་རང་གཅེས་
འཛིན། ། འདིས་ཕན་པའི་ལོ་རྒྱུས་ཅུང་ཟད་མེད། ། གཞན་
གཅེས་འཛིན་བསམ་འཕེལ་ནོར་གྱི་བུས། བློའི་བང་མཛོད་བཀང་
ན་དགའ་བ་ལ། ། མནར་མེད་ཀྱི་སེམས་ཅན་ནས་བཟུང་སྟེ། །
རྒྱུན་མཐའ་ལ་གནས་པའི་སེམས་དཔའི་བར། ། སྡུག་བསྔལ་དང༌
སྒྲིབ་གཉིས་ཆེ་ཕྲ་ཀུན། ། རང་གཅེས་འཛིན་ཐོག་ཏུ་སྨིན་་་་
སྙམ། ། ལུས་ལོངས་སྤྱོད་དུས་གསུམ་དགེ་ཚོགས་ཀུན། ། ཡུལ་
རང་རང་འདོད་པའི་དངོས་སྒྱུར་ཏེ། ། སེམས་ཆགས་ཞེན་སྤངས་
ཏེ་ཡོངས་བསྔོས་ན། ། ཚོགས་གཉིས་ཀྱི་བགྲོད་པ་མྱུར་བར་་་་་
ངེས། ། དུས་སྙིགས་མ་ཆེས་ཆེར་བདོ་སྐབས་འདིར། ། རྐྱེན་
གང་བྱུང་ལམ་དུ་མ་འཁྱེར་ན། །. ཉམས་ལེན་ཞིག་གཞན་་་་་
འབྱུང་དཀའ་བའི། ། ཚུལ་སོམས་ལ་རྐྱེན་ངན་ལམ་དུ་ལོངས། །
འདོད་མི་འདོད་སྡིག་སྡུག་རྣམ་རྟོག་བཅས། ། ཅི་བྱུང་ཡང་བློ་
སྦྱོང་བོགས་འདོན་ཡིན། ། གེགས་པར་ཆད་གཏོང་བའི་འདྲེ་་་
གདོན་ཡང་། ། དྲིན་ཆེ་བར་བསམས་ནས་མཆོད་པར་གྱིས། །
- 386 -



དཔལ་ཐུབ་བསྟན་སྐྱོང་བའི་སྲུང་ཚོགས་ལ། ། རྒྱུད་བྱུང་ཆུབ་་་
སེམས་ཉིད་གོང་འཕེལ་བའི། ། ཕྱི་ནང་གི་རྐྱེན་ཀུན་འཇོམས་སླད་
དུ། །། མཆོད་གཏོར་དང་འཕྲིན་ལས་བཅོལ་བ་གཅེས། ། རང་
རྒྱུད་ངན་ས་གཞི་ཐ་རྒོད་འདིར། ། མཆོག་བྱང་སེམས་མྱུ་གུ་སྐྱེད་
བསྲིང་ཕྱིར། ། ཆོས་སྟོབས་བཞི་ཚང་བའི་བཤགས་སྡོམ་གྱིས། །
རྒྱུད་ཞིང་རེངས་འདུལ་ལ་བརྩོན་བ་བསྐྱེད། ། ལར་རིན་ཆེན་་་་
སེམས་མཆོག་སྨན་གྱི་ལྗོན། ། ས་ལམ་འབྲས་ལོ་འདབ་གཡུར་དུད་
པས། ། ཡོངས་འགྲོ་བའི་རེ་སྐོང་མཚོག་གྱུར་སླད། ། འདི་སྐྱེ་
གནས་འཕེལ་ ཕྱིར་ ཅིས་མི་འབད། ། དུས་ ཉིན་རེ་བཞིན་ཡང་་་
སེམས་མཆོག་འདི། ། ཚུལ་ཅི་འདྲས་སྐྱེ་སྙམ་ཡང་ཡང་་་་་་་་་་
བསྒོམས། ། དེའི་ མི་ མཐུན་ ཕྱོགས་ ཀུན་ འཇོམས་ བ་ དང༌། །
མཐུན་རྐྱེན་ཚོགས་བོརྩོན་པས་བསྟེན་པར་གྱིས། ། མཆོག་སངས་
རྒྱས་སྒྲུབ་པའི་གདམས་པའི་ཕུལ། ། བློ་སྦྱོང་གི་བསླབ་བྱ་དམ་
ཚིག་ རྣམས། ། བཀའ་ མ་ ལུས་ གདམས་ པར་ ཤར་ བ་ ཡི། །
གསུང་ལེགས་བཤད་གཏིང་ནས་ངེས་པར་གྱིས། ། དུས་ཀུན་དུ་
དྲན་ཤེས་ཤུགས་དྲག་གིས། ། དགྲ་གཅེས་འཛིན་མགོ་བོ་དྲུང་ནས་
འབྱིན། ། ཡོངས་ སེམས་ མཆོག་ ཡིད་ འཕྲོག་ སྨིན་ ལེགས་ མ། །
སེམས་གསལ་རིག་ཁྱེའུའི་ གྲོགས་སུ་བསྟེན། ། གཏམ་འདི་སྐད་
- 387 ཐབས



བསྙད་པའི་རྣམ་དཀར་དགེས། ། དཔལ་བྱང་ཆུབ་སེམས་ཀྱི་་
བདུད་རྩི་ཡིས། ། བློའི་བུམ་བཟང་ཡོངས་སུ་འགེངས་པ་དང་། །
མ་འགྲོ་ཀུན་གཏན་བདེར་མགྲོན་གཉེར་ཤོག ། ཅེས་རིན་ཆེན་་་་
སེམས་སྦྱོང་གི་གདམས་པ་དབྱངས་སུ་འཁྲོལ་བ་གཅེས་འཛིན་ཚ་གདུང་གཞིལ་བའི་ག་
བུར་ཆུ་རྒྱུན་ཞེས་བྱ་བ་འདི་ཡང་དྲིན་ཅན་བླ་མ་ཕ་བོང་ཁ་པའི་ཐུགས་རྗེའི་ཞོ་ཤས་འཚོ་བ་
འདུ་གསུམ་པ་སརྦ་ཛྙཱ་མིང་གིས་བྲིས་པའོ། ། ༨
388



༄༅། ། བསླབ་བྱ་སྙིང་གི་གཟེར་བུ་ཞེས་བྱ་བ་
བཞུགས་སོ། ། །
༄༅། །མགོན་བླ་མ་རྒྱལ་པ་སྲས་བཅས་ལ། ། བདག་གུས་
པ་ཆེན་པོས་སྐྱབས་གསོལ་གྱི། ། དུས་འདི་ནས་བྱང་ཆུབ་སྙིང་
པོའི་བར། ། ཐུགས་བརྩེ་པའི་ལྕགས་ཀྱུས་འབྲེལ་མེད་ཟུངས། །
མི་བདག་འདྲའི་གཏམ་གྱི་སྦྱོར་བ་ཡིས། ། གཞན་ཆོས་ལ་བསྐུལ་
བར་ མི་ནུས་ ཀྱང་། ། རང་བློ་ སྣ་ ཅུང་ ཟད་ འགྱུར་ རེ་ ཡིས། །
ཚིག་དོན་ལྡན་འགའ་ཟུང་དབྱངས་སུ་ལེན། ། ཏོག་གོ་ས་མཐོན་
པོར་ཕྱིན་ནས་ཀྱང༌། ། སླར་ལྟུང་བ་འཁོར་བའི་སྤྱི་སྲོལ་ཏེ། །
དོན་དེ་ཕྱིར་མཐོན་པོའི་གོ་གནས་ལ། ། ཁྱོད་མ་སྨོན་དམན་ཆ་
བླངས་ན་ལེགས། ། ནོར་ལོངས་སྤྱོད་ཇི་ཙམ་འབྱོར་ན་ཡང་། །
མཐར་མི་ཕནི་ད་ལྟ་ཕུང་བའི་རྒྱུ། ། དོན་དེ་ཕྱིར་སྲིད་པའི་དཔལ་
འབྱོར་ལ། ། ཁྱོད་མ་རེ་ཞེན་པ་གཏིང་ནོས་ཐོངས། ། གཉེན་
ཉེ་དུ་འཁོར་སློབ་མང་ན་ཡང་། །་མཐར་དབང་མེད་སོ་སོར་གྱེས་
ཏེ་འགྲོ ། དོན་དེ་ཕྱིར་མཛའ་བའི་གྲོགས་པོ་ལ། ། ཁྱོད་མ་
འཁྲིལ་བསེ་རུ་ལྟར་དུ་སྡོད། ། མཚན་སྙན་པས་ས་སྟེང་ཁྱབ་ན་
-- 389 -



ཡང་། ། དར་ཅིག་ནས་གར་སོང་ཆ་མེད་ཡལ། ། དོན་དེ་ཕྱིར་
སྙན་ གྲགས་བསླུ་ཚིག་ལ། ། ཁྱོད་མ་ཞེན་རྒྱངས་ཏེ་སྐྱུར་ལ་་་་་་
ཐོངས། ། དུས་ད་ལྟ་ལང་ཚོས་དྲེགས་ན་ཡང་། ། སོ་མི་ཐུབ་
མྱུར་དུ་འགྱུར་ནས་འགྲོ ། དོན་དེ་ཕྱིར་བདག་ནི་གཞོན་ནོ་་
ཞེས། ། ཁྱོད་མ་འཕྱོར་རྒྱས་པའི་ངང་ཚུལ་སོམས། ། ལུས་ནད་
མེད་ཆས་ཀས་མཛེས་ན་ཡང༌། ། ཡུན་མི་རིང་ནད་ཀྱིས་གདུངས་
པར་ངེས། ། དོན་དེ་ཕྱིར་ཟོ་མདོག་བདེ་བ་ལ། ། ཁྱོད་མ་་་
དགའ་ན་བའི་ཚུལ་ལ་ སོམས། ། ལར་སྐྱེས་པའི་མཐའ་ལ་འཆི་
ངེས་ཤིང་། ། དུས་ནམ་འཆིའི་ངེས་པ་ཡོད་མ་ལགས། ། དོན་
དེ་ཕྱིར་གསོན་པའི་གནས་སྐབས་ལ། ། ཁྱོད་མ་རྟེན་འཆི་ཆས་
མྱུར་དུ་སྒྲུབས། ། གནས་ཁམས་གསུམ་འཁོར་བའི་ཕུན་ཚོགས་
ལ། ། མཐར་མི་བསླུ་བྱ་བ་གཅིག་ཀྱང་མེད། ། དོན་དེ་ཕྱིར་ལྷ་
ཡི་དཔལ་ལ་ཡང་། ། ཁྱོད་མ་ཆགས་རྣམ་གྲོལ་བསྒྲུབ་ལ་རེམ། །
སྒོ་གང་ནས་ཇི་ཙམ་བསམ་ན་ཡང་། ། ཆོས་མ་གཏོགས་སྙིང་པོ་མི་
འདུག་ པས། ། ད་ ཆོས་ མིན་ བསམ་ སྦྱོར་ རྒྱུན་ བཅད་ ནས། །
ཆོས་ཁོ་ནས་མི་ཚེ་འདའ་བར་སྨོན། ། གཏམ་དེ་སྐད་ཚིག་ཏུ་སྨྲ་བ་
ལྟར། ། དོན་ལག་ཏུ་བླངས་པས་རྔོ་ཐོགས་པར། ། སྐྱབས་བསླུ་
མེད་བླ་མ་མཆོག་གསུམ་ལ། ། བདག་གསོལ་བ་འདེབས་སོ་བྱིན་
390
བས་



པར་པ་དཔལ་
གྱིས་རློབས། ། འདི་ནི་ལམ་མིང་བས་རང་ལ་གདམས་པའོ། །
ལྡན་ནས་པར་དུ་བསྐྲུན་པའོ། ། དགེའོ། ། །
ཁ- 391
-



༄༅། །སྡོམ་གསུམ་ལ་དྲན་ཤེས་བསྟེན་ཚུལ་སྐལ་
བཟང་དགའ་སྟོན་ཞེས་བྱ་
བ་བཞུགས་སོ། །
༄༅། ། ན་མོ་གུ་རུ། མི་མཉམ་སྤངས་རྟོགས་གང་་་་་་་་
རྫོགས། ། འགྲོ་བློའི་གདུང་སེལ་འོད་དཀར་འགྱེད། ། གཞན་
ཕན་ཀུ་མུད་འབྱེད་ལ་གཞོལ། ། ཐུབ་དབང་སྨྲ་བའི་ཟླ་བར་་་་
འདུད། ། སྡོམ་གསུམ་བསླབ་བྱ་རྒྱ་མཚོའི་བཅུད། ། བསྡུས་
ནས་ཉམས་སུ་ལེན་པའི་ཚུལ། །བློ་དམན་རྣམས་ཀྱིས་གོ་བདེ་བར། །
འཇུག་པའི་ཕྱོགས་ནས་འདིར་བརྗོད་བྱ། ། སྡོམ་པ་གང་ཡང་ཁས་
བླངས་ ནས་ མ་ བསྲུངས་ ན་ ཉེས་ དམིགས་ ཆེ་ བས་ སྲུང་ དགོས་ ལ།
སྲུང་ཚུལ་ནི་ཉེས་པ་འདི་དང་འདི་མི་བྱེད་སྙམ་དུ་སྡོམ་སེམས་བསྟེན་
པ་ལས་གཞན་མེད་པས། དེ་ཇི་ལྟར་བསྟེན་ཚུལ་མདོ་ཙམ་བརྗོད་ན་
གསུམ་སྟེ། སོ་ཐར། བྱང་སེམས། གསང་སྔགས་ཀྱི་སྡོམ་པ་
སྲུང་ཚུལ་ལོ། ། དང་པོ་ནི་དགེ་སློང་ གི་བསྲུང་བྱར་མཚོན་ན།
ལྟུང་བ་སྡེ་ལྔ་ལས། དང་པོ་ཕམ་པ་བཞི་སྲུང་ཚུལ་ནི། མི་ཚངས་
པར་མི་སྤྱད། མ་བྱིན་པར་མི་ལེན། མིའམ་མིར་ཆགས་ པ་མི་
392 -



གསོད། ཆོས་བླ་མའི་རྫུན་མི་སྨྲའོ་སྙམ་དུ་ སྟེ།་་ འོག་མ་རྣམས་
ལའང་དེས་མཚོན་ནས་སོ། ། དེ་
་་ ་ གཉིས་པ་ལྷག་མ་བཅུ་གསུམ་སྲུང་ཚུལ་ནི། བསམ་བཞིན་དུ་
ཁུ་བ་མི་འབྱིན། བུད་མེད་ལ་ཆགས་སེམས་ཀྱིས་མི་རེག ་་ བུད་
མེད་ལ་འཁྲིག་ཚིག་མི་སྨྲ། ་་ བུད་མེད་ལ་འཁྲིག་པའི་བསྙེན་བཀུར་མི་
བ་སྔགས། ཕོ་མོ་ཕན་ཚུན་དུ་མཐུན་པ་བསྒྲུབས་ནས་འཁྲིག་པ་སྤྱོད་
དུ་མི་འཇུག ས་གཞི་མ་དག་པར་དཀོན་མཆོག་ལས་གཞན་པའི་
ཆེད་དུ་ཁང་པ་མི་བརྩེགས། ། ས་གཞི་མ་དག་པར་དཀོན་མཆོག་གི་
ཆེད་དུ་ཁོང་ཆེན་མི་བརྩེགས། དགེ་སློང་གཞན་ལ་ག་ཞི་མེད་དུ་ཕམ་
པས་སྐུར་བ་མི་གདབ། དགེ་སློང་གཞན་ལ་བག་ཙམ་གྱིས་ཀྱང་ཕམ་
པས་སྐུར་བ་མི་གདབ། དགེ་འདུན་གྱི་དབྱེན་མི་བྱ། དབྱེན་་་་
འབྱེད་པོའི་རྗེས་སུ་མི་ཕྱོགས། ཁྱིམ་པ་སུན་འབྱིན་གྱི་ལས་མི་བྱ།
ལྟུང་བ་གླེང་དྲན་བྱེད་པ་ན་བཀའ་བློ་མི་བདེ་བའི་ཚིག་མི་སྨྲའོ། ། ་
གསུམ་པ་ལྟུང་བྱེད་ཀྱི་སྡེ་ཚན་ལ། སྤང་ལྟུང་དང༌། འབའ་
ཞིག་ པ་གཉིས། དང་པོ་ལ་ བ་ཅུ་ཚན་ གསུམ་ གྱི། དང་པོ་ ནི།
འཁོར་གསུམ་ཁེབས་པའི་གོས་བྱིན་གྱིས་མ་བརླབ་པར་ཞག་བཅུ་ལས་
ལྷག་མི་འཆང་།་ ་ ཆོས་གོས་གསུམ་དང་ཞག་གཅིག་ཙམ་ཡང་མི་་
འབྲེལ། འཁོར་གསུམ་མ་ཁེབས་ཀྱང་ཁ་སྐོང་གི་རེ་བ་ཡོད་ན་བྱིན་
= 393 -



གྱིས་མ་བརླབ་པར་ཟླ་བ་གཅིག་ལས་ལྷག་མི་འཇོག་ཅིང་། མེད་ན་
ཞག་བཅུ་ལས་ལྷག་མི་འཇོག ཉེ་དུ་མིན་པའི་དགེ་སློང་མ་ལ་གོས་
འཁྲུར་མི་འཇུག ཉེ་དུ་མིན་པའི་དགེ་སློང་མ་ལས་གོས་མི་ལེན།
རང་ལ་གོས་ཚང་བར་ཡོད་ན་ཁྱིམ་པ་ལས་གོས་མི་བསླང་། ་ ཚང་
བར་མེད་ཀྱང་གང་མ་ཚང་བའི་གོས་ཟུང་གཅིག་ལས་ལྷག་མི་བསླང་།
ཁྱིམ་པ་ཕོ་མོ་ཐུན་མོང་ནས་གོས་སྦགས་ན་ཇི་ལྟར་སྦགས་ཚོད་ལས་
ལྷག་མི་བསླང་། ། ཕོ་མོ་སོ་སོ་ནས་སྤགས་ནའང་སྤགས་ཚོད་ལས་
ལྷག་མི་བསླང་། སྤྱིན་བདག་ཁྱིམ་པས་གོས་ཀྱི་རིན་བསྐུར་བ་ཞལ་
ཏ་བ་ཁྱིམ་པས་རང་ལ་མ་སྟེར་ཀྱང་བསྐུལ་བསྡད་དྲུག་ལས་ལྷག་མི་
བྱའོ། །
བཅུ་ཚན་གཉིས་པ་ནི། - སྲིན་བལ་གྱིས་སྟན་མི་བྱ། བལ་
ནག་འབའ་ཞིག་གིས་སྟན་མི་བྱ། དཀར་ནག་གི་ཆ་གཉིས་བསྲེས་
ཀྱང་ནག་པོ་མང་བས་མི་བྱ། - ལོ་དྲུག་ནང་ཚུད་དུ་གནང་བ་མ་ཐོབ་
པར་སྟན་གཉིས་པ་མི་བྱ། གདིང་བ་རྙིང་པ་ནས་བདེ་བར་གཤེགས་
པའི་མཐོ་གང་སྟེ་ཕལ་པའི་ཁྲུ་གང་གིས་མ་གླན་པར་གདིང་བ་གསར་
པ་མི་བྱ། བསྙེན་པར་མ་རྫོགས་པའི་ཁུར་གྲོགས་ཡོད་ན་བལ་ཁུར་
བསྐུལ་ཏེ་རྒྱང་གྲགས་བརྒལ་ཏེ་མི་འགྲོ་ཞིང༌། མེད་ཀྱང་དཔག་ཚད་
གསུམ་དང་རྒྱང་གྲགས་གཅིག་བརྒལ་ཏེ་མི་འགྲོ ། ཉེ་དུ་མིན་པའི་
ཁ 334



དགེ་སློང་མ་ལ་བལ་རྨེལ་དུ་མི་འཇུག །རུང་བ་མ་བྱས་པར་རང་གི་
རིན་པོ་ཆེ་ལ་རེག་སྟེ་བདག་གིར་མི་བྱེད། གསེར་དངུལ་སོགས་ཀྱིས་
ཁྱིམ་པ་ལ་བ་སྐྱེད་དུ་མི་བཏང་། ཟས་གོས་སོགས་ཀྱིསཁྱིམ་པ་དང་
ཉོ་ཚོང་ཡང་མི་བྱའོ། །་་་ ་པ ་ ༌ ༌
་་ བཅུ་ཚན་གསུམ་པ་ནི། ལྷུང་བཟེད་བྱིན་གྱིས་མ་བརླབ་པར་
ཞག་བཅུ་ལས་ལྷག་མི་འཆང་། ལྷུང་བཟེད་ལྷག་པོ་ཡང་མི་ཚོལ།
གླ་བརྔན་མེད་ པར་ ཐག་འ་ཐོག་ ཏུ་མི་འཇུག ” སྤྱིན་བདག་གིས་་་་
བསྔོས་ཚོད་ལས་ལྷག་པར་སྲིད་ཞེང་དུ་རྒྱ་བསྐྱེད་དུ་མི་འཇུག་ཅིང༌།
རྒྱུ་བཟང་བར་ཡང་བཏང་དུ་མི་འཇུག་ ་་དགེ་སློང་གཞན་ལ་བྱིན་
ཟིན་པའི་དངོས་པོ་སླར་མི་འཕྲོགས། ། ཟས་ལས་གཞན་པའི་དབྱ་ར་
རྙེད་དབྱར་ནང་དུ་མི་བགོ་ཞིང་། “ བདག་གིར་མི་བྱེད་ལ།། དུས་ལ་
མ་བགོས་པར་ཡོལ་དུའང་མི་འཇུག- ཆོམ་རྐུན་གྱི་འཇིགས་པ་དང་
བཅས་པའི་དགོན་པར་གནས་ཀྱང་སྣམ་སྦྱར་དང་ཞག་བདུན་དུ་མི་
འབྲལ། དབྱར་ཀྱི་རས་ཆེན་དུས་ལས་སྔ་བར་མི་ཚོལ་ཞིང་འཕྱིས་
པར་ཡང་མི་འཇོག་ ་སྦྱིན་བདག་གིས་གཞན་ལ་བསྔོས་པའི་གོས་
དང་ལྷུང་བཟེད་སོགས་རང་ལ་མི་བསྒྱུར། སྨན་གྱི་རིགས་བཞི་པོ་
གང་ཡིན་ཡང་བྱིན་ལེན་བྱས་ནས་མ་གཤིག་པར་དུས་ལས་ཡོལ་དུ་མི་
འཇུག་གོ ་ ། ་ ་༌་ ༼གི ་ བ ད ༌པ ་་་
་་ - 395 --



་་ གཉིས་ པ་ ལྟུང་ བྱེད་ འབའ་ ཞིག་ པ་ ལ་ བཅུ་ཚན་ དགུ་ ལས།
བཅུ་ཚན་དང་པོ་ནི། ཕམ་ལྷག་སོགས་སུ་མི་འགྱུར་ཡང་ཤེས་བཞིན་
དུ་རྫུན་གྱི་རིགས་གང་ཡང་མི་སྨྲ། དགེ་སློང་གཞན་ལ་ཞར་ལོང་
ཟེར་བ་ལྟ་བུའི་སྐྱོན་མི་བརྗོད། དགེ་སློང་ཕན་ཚུན་གྱི་བར་དུ་ཕྲ་མ་
མི་འཇུག དགེ་འདུན་གྱིས་ཞི་བར་བྱས་ཟིན་པའི་རྩོད་པ་སླར་མི་
སློང༌། ཁྲིམས་གྲོགས་མེད་པར་ཁྱིམ་པ་མོ་ལ་ཆོས་མི་སྟོན། བསྙེན་
པར་མ་རྫོགས་པ་ལ་ཀློག་སློབ་པ་ལྟ་བུའི་ཚེ་ན་རང་གི་སྔོན་ལ་གདོན་
གྱི་མཉམ་དུ་དང་རྗེས་ལ་མི་སྟོན། དགེ་སློང་གཞན་གྱི་ཕམ་པའ་མ་
ལྷག་ མའི་ གནས་ ངན་ལེན་ བསྙེན་ པར་ མ་ རྫོགས་ པ་ ལ་ མི་ བརྗོད།
རང་གི་ཆོས་བླ་མའི་ཡོན་ཏན་ཀྱང་དེར་མི་བརྗོད། དགེ་འདུན་གྱི་
རྙེད་ པ་ གང༌ ཟག་ ལ་ ལོག་ པར་ བསྔོས་ སོ་ ཞེས་ སྐུར་ བ་ མི་ གདབ།
གསོ་སྦྱོང་གི་སྐབས་སུ་མདོ་འདོན་པ་ན་འདིས་ཅི་བྱ་ཞེས་པ་ལྟ་བུས་
འདུལ་བའི་ཚིག་ཁྱད་དུ་མི་གསོད་དོ། ། ་་་་་
བཅུ་ཚན་གཉིས་པ་ནི། རུང་བ་མ་བྱས་བར་ས་བོན་མི་གཞོམ་
ཞིང༌། སྐྱེ་བ་མི་གཅོད། དགེ་སློང་ལས་བྱེད་པ་ལ་ཉེ་རིང་བྱས་སོ་
ཞེས་པ་ལྟ་བུས་སྐུར་བ་མི་གདབ། ་རང་ལ་ཆོས་མཐུན་གྱིས་བསྒོ་
བའམ་གཏམ་དྲིས་པ་ལ་ལན་ལོག་པར་མི་འདེབས།། དགེ་འདུན་གྱི་
གནས་མལ་བླ་གབ་མེད་པར་བཞག་ནས་ ཕན་ཕུན་དུ་ གྱུར་དུ་མི་་
，
396 ཁ་



འཇུག་ཅིང་། དེར་མ་གྱུར་ཀྱང་བཀྲམས་ནས་མ་བསྡུས་པར་འདོམ་
ཞེ་དགུ་བརྒལ་ཏེ་མི་འགྲོ། དགེ་འདུན་གྱི་གནས་སུ་རྩྭའམ་ལོ་མའི་
གདིང་བ་བཏིང་ནས་ཕན་ཕུན་དུ་གྱུར་དུ་མི་འཇུག་ཅིང༌། ཕན་
ཕུན་མ་གྱུར་ཀྱང་བཏིང་ནས་མ་བསྡུས་པར་འདོམ་ཞེ་དགུ་འདས་ཏེ་
མི་འགྲོ། , དགེ་འདུན་གྱི་གནས་ནས་དགེ་སློང་གཞན་དག་དགོས་
མེད་དུ་ཕྱིར་མི་སྐྲད། དགེ་འདུན་གྱི་གནས་སུ་སྔར་ཞུགས་པའི་དགེ་
སློང་ལ་ཕྱིས་གནོན་ཏེ་མཐོ་མི་འཚམ། རྐང་པ་ཕུར་བུ་ལྟར་རྣོ་བའི་
ཁྲི་སྟེང་དུ་བསྡད་ནས་དགེ་འདུན་གྱི་གནས་ཁང་གི་ཐོག་འབྱུང་བའམ་
བུབ་ཏུ་མི་འཇུག། རང་གཞན་ཐུན་མོང་ངམ་གཞན་ཁོ་ནའི་ཆེད་དུ་
སྲོག་ཆགས་ཡོད་མེད་མ་བརྟགས་པར་ཆུ་ཤིང་སོགས་ལ་ལོངས་མི་སྤྱད།
ཉི་མ་གཅིག་ལ་ཕ་གུ་རིམ་པ་གསུམ་ལས་ལྷག་པར་མི་རྩིག་གོ །
བཅུ་ཚན་གསུམ་པ་ནི། དགེ་འདུན་གྱིས་མ་བསྐོས་པར་དགེ་
སློང་མ་ལ་ཆོས་མི་སྟོན། བསྐོས་ཀྱང་ཉི་མ་མ་ནུབ་པའི་གོང་དུ་
མཇུག་བསྡུའི་ནུབ་ནས་མི་སྟོན། –་དགེ་སློང་གཞན་གྱིས་དགེ་སློང་མ་
ལ་ཟས་གོ་ས་ཅུང་ཟད་ཙམ་གྱི་ཕྱིར་དུ་ཆོས་འཆད་ཅེས་ལོག་པའི་སྐུར་
བ་མི་འདེབས། ཉེ་དུ་མིན་པའི་དགེ་སློང་མའི་གོས་མི་བྱེད། ཉེ་དུ་
མིན་པའི་དགེ་སློང་མ་ལ་གོས་མི་སྦྱིན། ། ་དགེ་སློང་མ་དང་བསྡེབས་
ནས་སའི་ལམ་དུ་རྒྱང་གྲགས་འདས་ཏེ་མི་འགྲོ་ - ། ་ དགེ་སློང་མ་
བ་ ད
397 .



དང་ལྷན་ཅིག་གྲུར་ཞུགས་ནས་ཆུའི་ལམ་དུ་རྒྱང་གྲགས་འདས་ཏེ་མི་
འགྲོ།། དབེན་པ་སྐྱབས་ཡོད་ན་འདོམ་གང་ཚུན་ཆད་དུ་བུད་མེད་
དང་ལྷན་ཅིག་མི་འདུག དབེན་པ་སྐྱབས་ཡོད་ན་འདོམ་གང་ཚུན་
ཆད་དུ་དགེ་སློང་མ་དང་ལྷན་ཅིག་མི་འགྲེང་། དགེ་སློང་མས་དགེ་
སློང་རང་གི་ཡོན་ཏན་སྒྲོ་བཏགས་ནས་སྦྱོར་དུ་བཅུག་པའི་ཟས་མི་
བཟའོ། །
བཅུ་ཚན་བཞི་པ་ནི། ཉིན་གཅིག་ལ་སྦྱིན་བདག་དུ་མས་་་
མགྲོན་དུ་བོས་ཀྱང་ཟས་སྔ་མ་ལས་མི་བཟའ། མུ་སྟེགས་ཅན་གྱི་
འདུག་གནས་སུ་ཞག་གཅིག་ལས་ལྷག་མི་སྡོད་ཅིང་། ཟས་གཅིག་
ལས་ལྷག་མི་བཟའ།། ཉེ་དུ་མིན་པའི་ཁྱིམ་པས་ཅི་བདེར་སྟོབ་པ་མ་
ཡིན་ན་ཕྱེ་སོགས་ ལྷུང་བཟེད་ཆེ་ཚད་གང་དང་ཆུང་ཚད་གང་་་་
དོའམ་ཡང་ན་ཆུང་ཚད་གསུམ་ལས་ལྷག་མི་བསླང་། ཉིན་གུང་མ་
ཡོལ་ཀྱང་དེ་རིང་འདི་ལས་མི་བཟའ་སྙམ་དུ་ཡིད་ཀྱིས་སྤངས་ཟིན་ན་
ལྷག་པོའི་ཆོ་ག་མ་བྱས་པར་སླར་མི་བཟའོ། ། ཕྱི་དྲོར་ཟས་མི་་
བཟའ་བའི་དགེ་སློང་ལ་དུས་རུང་གི་ཟས་མི་སྟོབ། ཟས་མཚམས་
ནང་དུ་བཟའི་ཕྱི་རོལ་ཏུ་དགེ་སློང་བཞི་ཡན་འདུས་ནས་མི་བཟའ།
ཉིན་གུང་ཡོལ་ནས་སང་གི་སྐྱ་རེངས་མ་ཤར་གྱི་བར་དུ་དུས་རུང་གི་
ཟས་མི་བཟའ། སྔར་ལྟར་གསོག་འཇོག་ཏུ་སོང་བའི་སྨན་གྱི་རིགས་
མས 398 --



བཞི་པོ་གང་ཡང་མི་བཟའ།: བྱིན་ལེན་མ་བྱས་པར་ཆུ་ལས་གཞན་
པའི་ཟས་གང་ཡང་མི་བཟའ། ཅི་བདེར་སྟོབ་པ་མ་ཡིན་ན་ཤ་ལྟ་
བུའི་ཟས་བསོད་པ་ཆེད་དུ་བསླངས་ནས་མི་བཟའོ། ། ་་།
་་ ་ བཅུ་ཚན་ལྔ་པ་ནི། རང་ཁོ་ནའི་དོན་དུ་སྲོག་ཆགས་ དང་
བཅས་པའི་ཆུ་ཤིང་ལ་མ་བརྟགས་པར་བབ་ཅོལ་དུ་ལོངས་མི་སྤྱོད།
ཁྱིམ་པ་ཕོ་མོ་ཉལ་པོ་བྱེད་པར་ཤོམ་པའི་སར་མི་འདུག་ཅིང༌། དེ་
འདྲའི་སར་མི་འགྲེང༌། ་ ་གཅེར་བུས་མཚོན་པའི་མུ་སྟེགས་པའི་རབ་
བྱུང་ལ་དགོས་མེད་དུ་ཟས་མི་སྦྱིན། དམག་ལ་ལྟ་ཕྱིར་དུ་མཚམས་
གྱི་ཉེ་འཁོར་འདས་ཏེ་མི་འགྲོ་དགོས་པ་མེད་པར་དམག་གི་ནང་དུ་
ཉིན་ཞག་གཉིས་ལས་ལྷག་མི་འདུག་ དམག་ལ་མི་རེག་ཅིང་མི་ལྟ་ལ་
བཤམས་པའང་མི་དཀྲུག་ ་ ་ སེམས་རྙོག་པ་ཅན་གྱིས་གཞན་སུ་་་
ལའང་མི་བརྡེག སེམས་རྙོག་པ་ཅན་གྱིས་ག་ཞན་སུ་ལའང་བརྡེག་
པར་མི་གཟས། དགག་དགོས་གང་ཡང་མེད་པར་དགེ་སློང་གཞན་
གྱི་ཕམ་ལྷག་མི་འཆབ་བོ། །་་
བཅུ་ཚན་དྲུག་པ་ནི། སྦྱིན་བདག་ལ་དགེ་སློང་གཞན་གྱི་ཟས་
གཅོད་དུ་མི་འཇུག ། དུས་དྲན་མ་བྱས་པར་མེ་ལ་མི་རེག འདུན་
པ་ཕུལ་ནས་སླར་མི་བསྒྱུར། བསྙེན་པར་མ་རྫོགས་ པ་ དང་ ཞག་
གསུམ་དུ་ལྷན་ཅིག་མི་ཉལ། དགེ་འདུན་གྱིས་སྡིག་ལྟ་ཟློག་ན་མི་
399 -



གཏོང་བ་མི་བྱེད། དགེ་འདུན་གྱིས་གནས་ནས་འབྱུང་བའི་དགེ་
སློང་དང་ཆོས་དང་ཟང་ཟིང་གིས་མི་འདྲེ། ་དགེ་འདུན་གྱིས་བསྙིལ་
བའི་དགེ་ཚུལ་དང་ཡང་དེ་ལྟ་བུའི་འབྲེལ་བ་མི་བྱེད། ཁ་མ་བསྒྱུར་
བའི་གོས་དཀར་པོ་མི་བགོ།: གཞན་གྱི་རིན་པོ་ཆེ་དངོས་སམ་
རོལ་ཆ་སོགས་རིན་པོ་ཆེར་སྨོས་པ་ལ་དགོས་མེད་དུ་མི་རེག ཚ་
དུས་མ་ཡིན་ན་ཟླ་ཕྱེད་ནང་ཚུད་དུ་ཁྲུས་གཉིས་པ་མི་བྱའོ། །
བཅུ་ཚན་བདུན་པ་ནི། བསམ་བཞིན་དུ་དུད་འགྲོ་མི་གསོད།
དགེ་སློང་གཞན་ལ་ཁྱོད་དགེ་སློང་མིན་ནོ་ཞེས་འགྱོད་པ་སྐྱེས་སུ་མི་
འཇུག་གཞན་ལ་ག་ག་ཚིལ་མི་བྱེད། མཚོ་དང་མཚེའུ་ལ་སོགས་
པའི་ཆུར་མི་རྩེ། བུད་མེད་དང་གནས་གཅིག་ཏུ་ལྷན་ཅིག་མི་ཉལ།
འདྲེར་བརྫུས་པ་ལྟ་བུས་མི་གཞན་ལ་མི་བསྡིགས། དགོས་མེད་དུ་
རབ་བྱུང་གཞན་ གྱི་གོས་མི་སྦེད། གཞན་ལ་བྱིན་ཟིན་པའི་ལྷུང་
བཟེད་ དང་ ཆོས་ གོས་ སོགས་ ལ་ གདེངས་ མེད་ དུ་ ལོངས་ མི་ སྤྱོད།
དགེ་སློང་གཞན་ལ་ལྷག་མས་སྐུར་བ་མི་གདབ། ཁྲིམས་གྲོགས་མེད་
པར་བུད་མེད་དང་བསྡེབས་ནས་རྒྱང་གྲགས་འདས་ཏེ་མི་འགྲོའོ། །
བཅུ་ཚན་བརྒྱད་པ་ནི། ཆོམ་རྐུན་པའམ་ཤོ་གམ་འདྲལ་བའི་
ཚོང་པ་དང་བསྡེབས་ནས་རྒྱང་གྲགས་འདས་ཏེ་མི་འགྲོ་།: སྒྲུབ་
བྱ་ལོ་ཉི་ཤུ་མ་ལོན་པ་བསྙེན་པར་མི་རྫོགས། ། འཐས་པར་གནས་
བ– 400 -ཁ་



པའི་ས་མི་བརྐོ། ༼ གཞན་གྱིས་དུས་བཅད་ནས་མགྲོན་དུ་གཉེར་ན་
དུས་དེ་ལས་ལྷག་མི་འདུག༔ཅིང༌། ་མ་བཅད་ཀྱང་ཟླ་བ་བཞི་ལས་
ལྷག་མི་འདུག དགེ་སློང་གཞན་གྱིས་རབ་ལ་བསླབ་པའི་སྒོ་ནས་
གདམས་ན་སླར་མི་ཟློག, འཐབ་ཟླས་ཅི་ཟེར་ལྟ་ཕྱིར་དུ་ཕག་ནས་
ཉན་རྣ་མི་བྱེད། : ལས་ལ་འདུས་ནས་གཞན་ལ་མ་སྨྲས་པར་གྱི་
ཚོམས་སུ་ལངས་ཏེ་ཕྱིར་མི་འགྲོ་ཀ། "དགེ་འདུན་སོགས་ཀྱིས་ཆོས་
ལྡན་གྱི་བཀའ་བསྒོ་བ་ལ་མི་ནུས་ན་ཤད་སྦྱངས་བྱའི་མ་གུས་པའི་རྣམ་
པས་བཀའ་མི་གཅོག་ ་་་ རྩྭའི་རྩེ་མོས་ཀྱང་ཆང་མི་འཐུང༌། ་ ་ ་ ་ ཉིན་
ཕྱེད་ཡོལ་ནས་རབ་བྱུང་གཞན་ལ་མ་སྨྲས་པར་གྲོང་དུ་མི་འགྲོའོ། ། །
་་ ༩ བཅུ་ཚན་དགུ་པ་ནི། རང་གི་ཚིག་གི་དགེ་འདུན་ཟས་ལ་སྤྱན་
དྲངས་པ་ཡིན་ན་སྦྱིན་བདག་ལ་བསོད་སྙོམ་དུས་ལས་མི་ཡོལ་བར་
བྲིམས་ཤིག་ཅེས་མ་བསྒོས་པར་སྔ་དྲོར་ཁྱིམ་གསུམ་ལ་སོགས་པར་མི་
རྒྱུ་ཞིང་ཕྱི་དྲོར་བཞི་ལ་སོགས་པར་མི་རྒྱུ། ཉི་མ་ནུབ་ནས་སང་གི་སྐྱ་
རེངས་མ་ཤར་གྱི་བར་དུ་རྒྱལ་བོའི་ཕོ་བྲང་ངམ་བཙུན་མོའི་འཁོར་གྱི་
གནས་སུ་མི་འགྲོ ། གསོ་སྦྱོང་གི་སྐབས་སུ་མདོ་འདོན་པ་ན་མ་
རངས་པའི་རྣམ་པས་ད་གདོད་གཞི་ནས་གོའོ་ཞེས་པ་ལྟ་བུས་རང་གི་
བསླབ་པའམ་འ་དུལ་བའི་དོན་ཁྱད་དུ་མི་གསོད། ་བ་སོ་སོགས་ཀྱིས་
ཁབ་རལ་ཏེ་ཁབ་ཤུབ་མི་བཟོ། དགེ་འདུན་གྱི་ཁྲིའམ་ཁྲིའུ་རྐང་པ་
༡
ཁ 401 --



ཚད་ལས་ལྷག་པར་མི་འཚོས། - ་ ་དགེ་འདུན་གྱི་གནས་མལ་ལ་ཤིང་
བལ་གྱིས་གོས་སུ་མི་འཇུག ་ གདིང་བ་སྲིད་དུ་ཁྲུ་གསུམ་ཞེང་དུ་ཁྲུ་
དོ་དང་སོར་བཅོ་བརྒྱད་ལས་ལྷག་པ་མི་བྱེད། གཡན་འགབ་སྲིད་དུ་
ཁྲུ་དྲུག་ཞེང་དུ་ཁྲུ་གསུམ་ལས་ལྷག་པ་མི་བྱེད། དབྱར་གྱི་རས་ཆེན་
སྲིད་དུ་ཁྲུ་དྲུག་ཞེང་དུ་ཁྲུ་གསུམ་དང་སོར་བཅོ་བརྒྱད་ལས་ལྷག་པ་མི་
བྱེད། ”ཆོས་གོས་གང་ཡང་བདེ་བར་གཤེགས་པའི་ཆོས་གོས་ཀྱི་ཚད་
ཙམ་པ་མི་བྱའོ། ། བཞི་པ་སོར་བཤགས་ཀྱི་སྡེ་ལ་བཞི་ལས། ། ཉེ་
དུ་མིན་པའི་དགེ་སློང་མ་གྲོང་སོགས་སུ་འདུག་པ་ལས་ཟས་བླངས་ཏེ་
མི་བཟའ། དགེ་སློང་གསུམ་ཡན་ཆད་ཁྱིམ་པས་མགྲོན་དུ་བོས་པ་ན་
དགེ་སློང་མས་གྲལ་རིམས་སུ་མ་ཕེབས་པར་སྔོན་རང་ལ་འབྲིམ་དུ་
འཇུག་ན་དེ་མ་ཟློགས་པར་མི་བཟའ། ་ཁྱིམ་གང་ལས་སུས་ཀྱང་
བསོད་སྙོམ་མི་ལེན་པར་དགེ་འདུན་གྱིས་ཁྲིམས་སུ་བསྡམས་ན་ཁྲིམས་
དྲལ་ནས་ཟས་བླངས་ཏེ་མི་བཟའ། - འཇིགས་པའི་གནས་སུ་དགེ་
འདུན་གྱིས་ཆོམ་རྐུན་ཡོད་མེད་བརྟགས་ཕྱིར་དུ་རང་ལ་ནགས་ཉུལ་བ་
པོར་བསྐོས་ན་ལེགས་བར་ཉུལ་བར་བྱའི་མ་ཉུལ་བར་སྤྱིན་བདག་ལས་
ཟས་བླངས་ཏེ་མི་བཟའོ། །
པ་ལྔ་པ་ཉེས་བྱས་ཀྱི་སྡེ་ལ། རྒྱས་པར་ན་བརྒྱ་བཅུ་གཉིས་དང༌།
བསྡུས་ན་སྡེ་ཚན་དགུར་འདུ་བས། དང་པོ་གོས་བགོ་པའི་སྡེ་ཚན་
ཁ་ 402 -



ལ་བཅུ་ནི། - འདི་ལྟ་སྟེ། ཤམ་ཐབས་མཐའ་མཉམ་པཎྜིཟླུམ་པོར་
བགོའི་ཟློག་སྟེ་མི་བགོ་་དེ་བཞིན་དུ་པུས་མོ་མ་ཁེབས་པའི་རྩེངས་
པོར་མི་བགོ། ལོང་བུ་བཀབ་པའི་འཇོལ་བར་མི་བགོ དེ་བཞིན་
དུ་པུས་མོ་མ་ཁེབས་པའི་རྩེ་ཡངས་པོར་མི་བགོ། ༩ ལོང་བུ་བཀབ་པའི་
འཇོལ་བར་མི་ བགོ > ཕྱོགས་གཅིག་ནར་བ་གླང་སྣ་ ལྟར་མི་བགོ།
ལྟེ་གོང་དུ་ལྟོབ་པ་ཏ་ལའི་ལོ་མ་ལྟར་མི་བགོ། ་སྐེ་རགས་ཀྱི་བར་ནས་
ལུག་པ་འབྲུའི་ཕུར་མ་ལྟར་མི་བགོ། ལྟེ་འོག་ནས་གདེངས་པ་སྤྲུལ་
མགོ་ལྟོར་མི་བགོ་་་་བླ་གོས་དང་རྣམ་སྦྱར་ཡང་སྔར་ལྟར་ཟླུམ་མིན་
མི་བགོ ༌ ། རྩེངས་པར་མི་བགོ།་ ་༌་འཇོལ་བར་མི་བགོའོ། ་ཀ་མ་
གཉིས་པ་ཁྱིམ་དུ་འགྲོ་བའི་སྡེ་ཚན་ལ་ཉི་ཤུ་སྟེ། དྲན་ཤེས་
ཀྱིས་མ་བསྡམ་པར་མི་འགྲོ ཆོས་གོས་ཚུལ་བཞིན་མ་བགོས་པར་མི་
འགྲོ་ཅ་ཅོའི་སྒྲ་མ་སྐྱུངས་པར་མི་འགྲོ - མིག་གཡེང་བག་ཏུ་ལྟ་
ཞིང་མི་འགྲོ་ གཉའ་ཤིང་གང་ཕན་ཆད་དུ་ལྟ་ཞིང་མི་འགྲོ གོས་
ཀྱིས་མགོ་གཡོགས་ཏེ་མི་འགྲོ་ལྔ གོས་བརྗེས་ཏེ་མི་འགྲོ། གོས་ཕྲག་
གཉིས་སུ་གཟར་ནས་མི་འགྲོ ་ལག་གཉིས་གཉའ་བར་བསྣོལ་ནས་
མི་འགྲོ་་ ལག་གཉིས་ལྟག་པར་བསྣོལ་ཏེ་མི་འགྲོ་ “ཆོངས་ཤིང་
ཆོངས་ཤིང་མི་འགྲོ་ བརྐྱངས་བསྐུམ་བྱེད་ཅིང་མི་འགྲོ ཙོག་བུས་
མི་འགྲོ་རྟིང་པ་བཏེག་སྟེ་བྲང་གིས་མི་འགྲོ་ ལག་གཉིས་དཀུར་
403 ཡ



བརྟེན་ཏེ་མི་འགྲོ ལུས་བསྒྱུར་ནས་མི་འགྲོ་ ལག་གཡུགས་ཏེ་མི་
འགྲོ མགོ་བསྒྱུར་ནས་མི་འགྲོ་ ཕྲག་སྤྲད་ནས་མི་འགྲོ་ ལག་
སྤྲེལ་ནས་མི་འགྲོའོ། ། ་་་་་་་་ ་
་. ་ གསུམ་པ་ཁྱིམ་ན་འདུག་པའི་སྡེ་ཚན་ལ་དགུ་སྟེ། ཁྱིམ་པས་
འདིར་འདུག་ཅེས་མ་བསྒོས་པར་མི་འདུག དེར་འདུག་ཏུ་རུང་མི་
རུང་མ་བརྟགས་པར་མི་འདུག་ ་ ་ ་ལུས་ཀྱི་ལྗིད་ཕབ་ནས་མི་འདུག
རྐང་པ་བསྣོལ་ནས་མི་འདུག བརླ་བསྣོལ་ནས་མི་འདུག ལོང་
བུའི་སྟེང་དུ་ལོང་བུ་བཞག་ནས་མི་འདུག ་ ་རྐང་པ་ཁྲི་སོགས་ཀྱི་འོག་
ཏུ་དགུག་ནས་ མི་འདུག རྐང་པ་ སོ་ སོར་བརྐྱངས་ ཏེ་མི་འདུག
འདོམ་སྣང་བར་བྱས་ནས་མི་འདུག་གོ །་ ་
བཞི་པ་ཟས་བླངས་པའི་སྡེ་ཚན་ལ་བརྒྱུད་དེ། ཟས་བླངས་
པའི་ཚེ་ན་འདུལ་བའི་བསླབ་བྱ་དང་མི་འགལ་བར་ལེགས་པར་བླང་
གི་ཟློག་སྟེ་མི་བླང༌། ཟས་ལྷུང་བཟེད་ཀྱི་མུ་དང༌ཁ་ད་ཆད་དུ་མི་
བླང་། ཚོད་མ་མང་ལ་ཟན་ཉུང་བར་བླང་གི་མཉམ་པ་དང་ཟན་
ལྷག་བར་མི་བླང་། གྲལ་གོང་ནས་མཐར་ཆགས་སུ་བླང་གི་ཐོད་
རྒལ་དུ་མི་བླང་། ལྷུང་བཟེད་ལ་ཡིད་གཏད་དེ་བླང་གི་མ་གཏད་
པར་མི་བླང་། ཟས་འབྲིམ་པ་པོ་ཉེ་བར་མ་སླེབས་པའི་གོང་ནས་
སྣོད་མི་བཟེད། འབྲས་ཆན་དང་ཚོད་མ་ཅི་རིགས་ ལྷག་པོ་ ཐོབ་
བས 404 བ-



འདོད་ཀྱི་བསམ་པས་ཕན་ཚུན་མི་འགེབས།: སྣོད་ཟས་ཀྱི་སྟེང་དུ་མི་
བཟེད་དོ། ། ༌ཀྱི་ལ་༢ ཀྱི་
ཚེ་
ལྔ་པ་ཟས་ཟ་བའི་སྡེ་ཚན་ལ་ཉེར་གཅིག་སྟེ། ཟས་ཚུལ་དང་
མི་མཐུན་པར་མི་བཟའ། འ་ཁམ་ཧ་ཅང་ཆུང་བར་མི་བཟའ། ་་ ཁམ་
ཧ་ཅང་ཆེས་པར་མི་བཟའ། '''ཁམ་མ་རག་ན་མི་བཟའ། ཌ་ ཟས་མ་
འོངས་གོང་ནས་ཁ་མི་གདངས། ཁ་ཟས་ཀྱིས་བཀང་སྟེ་གཏམ་མི་སྒྲ།.
ཙུག་ཙུག་ཟེར་ཞིང་མི་བཟའ།: ་་ཅག་ཅག་ཟེར་ཞིང་མི་བཟའ། ཧུ་
ཧུ་ཟེར་ཞིང་མི་བཟའ། ཕུ་ཕུ་ཟེར་ཞིང་མི་བཟའ། - ལྕེ་ཕྱིར་ཕྱུང་སྟེ་
མི་བཟའ། ” ་་འབྲུ་རེ་རེ་ནས་མི་བཟའ་། ཟས་ལ་འཕྱ་བཞིན་དུ་མི་
བཟའ། ་་མཁུར་བ་གཡས་གཡོན་སྤྲོས་ནས་མི་བཟའོ། རྐན་སྒྲ་
གཏོག་ཅིང་མི་བཟའ། ཁམ་འཕྲོ་བ་ཅད་ནས་མི་བཟའ། སྣོད་
ལག་པས་མི་བལྡག་ སྣོད་ལྕེས་མི་བལྡག་ ་ ''ལོག་པར་ཟས་ཆགས་
པ་མི་སྤྲུགས། ལྷུང་བཟེད་མི་སྐྱོམ། །ཟས་མཆོད་རྟེན་འདྲ་བ་བྱས་
ནས་མི་གཞོམ་མོ།།་་ - ་ ་ཀཱ་
དྲུག་པ་ལྷུང་བཟེད་སྤྱད་པའི་སྡེ་ཚན་ལ་བཅུ་བཞི་སྟེ། གཞོན་
གྱི་ལྷུང་བཟེད་ལ་དཔྱས་གདགས་ཕྱིར་མི་ལྟ། ལག་པ་ཟས་ཀྱིས་
འབགས་བཞིན་དུ་ཆུའི་སྣོད་མི་བཟུང་། བ་ དགེ་སློང་གཞན་ལ་ཟས་
ཀྱིས་འབགས་བའི་ཆུ་མི་འཐོར། ་༌་ལྷུང་བཟེད་བཤེལ་ཆུ་སོགས་ཁྱིམ་
– .405



བདག་ལ་མ་དྲིས་པར་མི་དབོ། ལྷུང་བཟེད་ཀྱི་ནང་དུ་ཟས་ཀྱི་ལྷག་
རོལ་མི་བླུག ལྷུང་བཟེད་འོག་གཞི་མེད་པར་མི་བཞག ་་་གང་
ཁར་མི་བཞག གཡང་སར་མི་བཞག་ དཀན་གཟར་ལ་མི་བཞག
ལྷུང་བཟེད་འཁྲུ་བའི་ཚེ་ཡང་འགྲེང་སྟེ་མི་འཁྲུ། གང་ཁར་མི་འཁྲུ།
གཡང་སར་མི་འཁྲུ།་ ་དཀན་གཟར་ལ་མི་འཁྲུ། རྒྱུན་ལས་ཟློག་སྟེ་
ཚུ་མི་བཅུའོ། །
བདུན་པ་ཆོས་སྟོན་པའི་སྡེ་ཚན་ལ་ཉེར་དྲུག་སྟེ། འདུག་པ་ལ་
འགྲེང་ནས་མི་བཤད། ་ ་ ཉལ་བ་ལ་འདུག་ སྟེ་ མི་བཤད། སྟན་་་་
མཐོན་པོ་དང་བཟང་པོར་འདུག་པ་ལ་སྟན་དམའ་བ་དང་ངན་པར་
འདུག་ནས་མི་བཤད། མདུན་དུ་འགྲོ་བ་ལ་རྒྱབ་ནས་མི་བཤད།
ལམ་གྱི་དབུས་ནས་འགྲོ་བ་ལ་ལམ་གྱི་འགྲམ་ནས་མི་བཤད། མགོ་
གོས་ སོགས་ཀྱིས་གཡོགས་པ་ལ་མི་བཤད། གོས་བརྗེས་པ་ལ་མི་
བཤད། གོས་ཕྲག་གཉིས་སུ་གཟར་བ་ལ་མི་བཤད། ལག་གཉིས་
གཉའ་བར་བསྣོལ་བ་ལ་མི་བཤད། ལག་གཉིས་ལྟག་པར་བསྣོལ་བ་
ལ་མི་བཤད། མགོ་དོ་ཀེར་ཅན་ཏེ་ཐོར་ཅོག་ཅན་ལ་མི་བཤད། ཞྭ་
གྱོན་པ་ལ་མི་བཤད། ཅོད་པན་བཅིངས་པ་ལ་མི་བཤད། མགོར་
ཕྲེང་པ་བཅིངས་པ་ལ་མི་ བཤད། མགོར་ ཐོད་དཀྲིགས་ པ་ ལ་ མི་
བཤད། གླང་ཆེན་ཞོན་པ་ལ་མི་བཤད། རྟ་ཞོན་པ་ལ་མི་བཤད།
-- 406 -- །



དེ་གཉིས་ལས་གཞན་པའི་བཞོན་པ་ཞོན་པ་ལ་མི་བཤད། ཁྱོགས་ན་
འདུག་པ་ལ་མི་བཤད། ལྷམོ་གྱོན་པ་ལ་མི་བཤོད། ལག་ན་མཁར་
བ་ཐོགས་པ་ལ་མི་བཤད། ”ལག་ན་གདུགས་ཐོགས་པ་ལ་མི་བོ་ཤད།
ལོག་ན་མཚོན་ཆ་ཐོགས་པ་ལ་མི་བཤད། ལག་ན་རལ་གྲི་ཐོགས་པ་
ལ་མི་བཤད་ ལག་ན་དགྲ་ཆེ་སྟེ་མདའི་གཞུ་ཐོགས་པོ་ལ་མི་བཤད།
གོ་ཆ་གྱོན་པ་ལ་མི་ཤོད་དོ། ། ་་་༌་་༌་་་
བརྒྱད་པོ་སྒྲུབ་པའི་སྡེ་ཚན་ལ་གསུམ་སྟེ། - ་བཤང་གཅི་འགྲེང་
སྟེ་མི་བྱེད། “བཤང་གཅི་སོགས་ཆུར་མི་འདོར། ། ་་བཤང་གཅི་་་་
སོགས་རྩྭ་སྔོན་པོར་མི་འདོར་རོ། ། སོ་་་་ང་
་་ དགུ་པ་རྒྱུ་པ་དགག་པའི་སྡེ་ཚན་གཅིག་ནི། “ དགོས་མེད་དུ་
ཤིང་ལ་མི་གང་ལས་ལྷག་པར་མི་འཛེག་གོ། དེ་ལྟར་ཉིས་བརྒྱ་ལྔ་
བཅུ་གསུམ། ། ཇི་སྲིད་འཚོ་ཡི་བར་དུ་ངེས། ། ཚུལ་བཞིན་
ལེགས་པར་སྲུང་སྙམ་དུ། ། ཡིད་ཀྱིས་ཞེ་དམ་དྲག་བྱའོ། །
གཉིས་པ་བྱང༌ སྡོམ་སྲུང་ཚུལ་ལ། རྩ་ལྟུང་སྲུང་ཚུལ་དང༌།
ཉེས་བྱས་སྲུང་ཚུལ་ལོ། ། དང་པོ་ལ་བཅོ་བརྒྱད་དེ། རྙེད་བཀུར་
ལ་ཆགས་ནས་བདག་ལ་མི་བསྟོད་ཅིང་གཞན་ལ་མི་སྨོད། དགག་
དགོས་གཞན་མེད་ན་ཆོས་དོན་གཉེར་ལ་ཆོས་དང་ནོར་དོན་གཉེར་ལ་
ནོར་སྦྱིན་གྱི། སེར་སྣས་ཟློག་སྟེ་མི་བཅང་། གཞན་གྱིས་བཟོད་
བབ༌ 407 - པ་



པར་གསོལ་ན་ལེགས་པར་དང་དུ་བླང་གི་སླར་ཁྲོས་པ་དང་འཚོག་པ་
སོགས་མི་བྱ། ཐེག་ཆེན་གྱི་སྡེ་སྣོད་ལ་འདི་སངས་རྒྱས་ཀྱི་གསུང་
མིན་ནོ་ཞེས་ མི་སྤོང་ཞིང་། དམ་ཆོས་འདྲར་སྣང་ ཡང་ མི་ སྟོན།
དཀོན་མཆོག་གསུམ་གང་རུང་ལ་ཕུལ་བའི་བཟའ་བཏུང་སོགས་རང་
གིས་ལོངས་མི་སྤྱད། – ཐེག་པ་གསུམ་གྱི་ལམ་རྫོགས་པར་སྟོན་པའི་
བཀའ་ལ་འདི་སངས་རྒྱས་ཀྱི་གསུང་མིན་ནོ་ཞེས་མི་སྤོང་། ་ རབ་
བྱུང་གི་རྟགས་ཙམ་འཛིན་པ་ཡན་ཆད་ཀྱི་ངུར་སྨྲིག་འཕྲོག་པ་དང༌
རབ་བྱུང་ལས་འབེབས་པ་སོགས་མི་བྱ། ཕ་མ་གསོད་པ་སོགས་
མཚམས་མེད་ཀྱི་ལས་མི་བྱེད། ཚེ་སྔ་ཕྱི་དང་དཀར་ནག་གི་ལས་
འབྲས་སོགས་མེད་དོ་ཞེས་ལོག་པའི་ལྟ་བ་མི་འཛིན། གྲོང་དང་གྲོང་
ཁྱེར་སོགས་མི་འཇོམས། སྣོད་མིན་ལ་སྟོང་ཉིད་ཀྱི་དོན་མི་སྟོན།
གཞན་རྫོགས་བྱང་ལས་ལྡོག་ཏུ་མི་འཇུག སོ་ཐར་གྱི་ཚུལ་ཁྲིམས་
ཚུལ་བཞིན་སྲུང་བའི་གང་ཟག་ལ་དམན་པ་ཉན་ཐོས་ཀྱི་སྤྱོད་པ་དེས་
ཅི་བྱ་ཞེས་སོ་ཐར་གྱི་ཚུལ་ཁྲིམས་སྤང་དུ་མི་འཇུག ཉན་རང་གི་
ལམ་ལ་ཇི་ཙམ་བསླབས་ཀྱང་ཉོན་མོངས་སྤོང་བར་མི་ནུས་ཞེས་སྐུར་
བ་མི་གདབ། རང་གིས་སྟོང་ཉིད་མ་རྟོགས་པར་ཤེས་བཞིན་དུ་
རྟོགས་པའི་ཟོལ་གྱིས་རྫུན་མི་སྨྲ། དགེ་སློང་ལ་ནོར་གྱི་ཆད་པས་མི་
གཅོད་ཅིང་། ཆད་པའི་རྐྱེན་གྱིས་དཀོན་མཆོག་གི་དཀོར་བརྐུས་ཏེ་
ཁ- 408 --



རང་ལ་བྱིན་ནའང་མི་བླང་།： སྤོང་བ་པོའི་རྫས་འཕྲོགས་ནས་ཁ་
ཏོན་པ་ལ་མི་སྦྱིན་ཞིང་། བསམ་གཏན་ལས་ཟློག་སྟེ་ཉོན་མོངས་
འཕེལ་བ་དང་རྗེས་སུ་མཐུན་པ་ལ་སྦྱར་བའི་ཁྲིམས་ངན་པ་མི་བཅས།
རྐྱེན་ཅི་ལ་ཐུག་ཀྱང་བྱང་ཆུབ་ཀྱི་སེམས་མི་འདོར་རོ། ། འདི་དང་
ལོག་ལྟ་གཉིས་ལ་ཀུན་དཀྲིགས་བཞི་ཚང་མི་དགོས་ཀྱང་། གཞན་ལ་
དགོས་ པར་ གསུངས་ པའི་ བཞི་ ནི། ཉེས་ དམིགས་ སུ་ མི་ ལྟ་ བ།
སྤྱོད་འདོད་མ་ལོག་པ། དེར་དགའ་ཞིང་མགུ་བ། དེས་ངོ་ཚ་བ་
དང་ཁྲེལ་མེད་པ་སྟེ། ་ དེ་བཞི་ཆར་ཚང་ན་ཀུན་དཀྲིགས་ཆེན་པོ་སྔ་
མ་གཅིག་པུ་ལས་མ་ཚང་ཡང་འབྲིང༌། ” དེ་མེད་ན་གཞན་གསུམ་
ཚང་ཡང་ཆུང་ངུའོ། ། དེ་བས་ན་སེམས་འདོར་དང་ལོག་ལྟ་ལས་ ་
གཞན་པའི་གཞི་གང་ལ་ཞུགས་ཀྱང་ཀུན་དཀྲིགས་ཆེན་པོ་མ་ཚང་ན་
ཟག་ པ་ཆུང་འབྲིང་ གིས་ བསྡུས་ པའི་ཉེས་བྱས་ཙམ་དུ་འགྱུར་གྱི།
ཕམ་པར་མི་འགྱུར་བར་གསུངས་པས། མ་ཚང་བའི་ཐབས་ལ་་་
འབད་རིགས་སོ། །
གཉིས་པ་ལ། ཉེས་བྱས་ཞེ་དྲུག་སྟེ། དེ་དག་ཇི་ལྟར་་་་་
བསྡམས་ཚུལ་ནི། །སྐྱབས་གསུམ་ཉིན་བཞིན་གུས་པས་མཆོད། །
འདོད་པའི་སེམས་ཀྱི་རྗེས་མི་འཇུག ཌ ་རྒན་པ་རྣམས་ལ་གུས་བྱེད་
ཅིང་། ། དྲིས་ལ་ལོག་ལེན་མི་གདབ་བོ། ། གཞན་གྱིས་མགྲོན་
ཁ 409



དུ་ བོས་ ན་ འགྲོ །་ གསེར་ ལ་ སོགས་ པ་ བསྟབས་ ན་ལེན། །
ཆོས་དོན་གཉེར་ལ་ཆོས་སྟེར་ཞིང༌། ། ཚུལ་འཆལ་ཡལ་བར་མི་
འདོར་རོ། ། ཕ་རོལ་དད་ཕྱིར་ཉན་ཐོས་བཞིན། ། བྱ་བ་ཉུང་
ལ་དེ་ལྟར་མིན། ། སྤོང་བདུན་སྐབས་དང་བསྟུན་ལ་འཇུག །
ལོག་པའི་འཚོ་བས་འཚོ་མི་བྱ། ། རྒོད་བག་འཕྱར་གཡེང་མི་བྱ་་་་
ཞིང༌། ། འཁོར་བར་གཅིག་པུ་བགྲོད་མི་སེམས། ། གྲགས་པ་
ངན་པ་སེལ་བྱེད་ཅིང༌། ། དྲག་པོས་འཆོས་འོས་འཚོས་པར་བྱ། །
དགེ་སྦྱོང་ཆོས་ལས་མི་འདའ་ཞིང་། ། ཕ་རོལ་སྐྱེ་བོ་ཁྲོས་ན་་་་་
འཆགས། ། གཞན་གྱིས་ རང་ལ་འཆགས་ན་བླང་། ། ཁྲོ་བ་་
དང་དུ་མི་ལེན་ནོ། །། རྙེད་བཀུར་འདོད་ཕྱིར་འཁོར་མི་བསྡུ། །
གཉིད་རྨུགས་ལེ་ལོ་དང་མི་ལེན། ། བྲེ་མོའི་གཏམ་ལ་བརྟེན་མི་
བྱེད། ། ཏིང་འཛིན་གདམས་པ་དུས་སུའོ། ། སྒྲིབ་པ་ལྔ་པོ་
དང་མི་ལེན། ། ཏིང་འཛིན་བདེ་ལ་ཞེན་མི་བྱེད། ། དམན་
པའི་ཐེག་པ་མི་སྤོང་ཞིང༌། ། རང་ཚུལ་དོར་ནས་དེར་མིན་ནོ། །
ཕྱི་རོལ་བསྟན་བཅོས་ལ་ཡང་སྟེ། ། བརྩོན་འོས་གྱུར་ཀྱང་དགར་
མི་བྱ། ། ཐེག་ཆེན་སྤོང་བར་མི་བྱ་སྟེ། ། བདག་བསྟོད་གཞན་
ལ་མི་སྨོད་དོ། ། ཆོས་ཀྱི་ཕྱིར་ན་གར་ཡང་འགྲོ། ། ཚིག་ལ་རྟོན་
པ་ ཡོང་ མི་ བྱེད། ། གྲོགས་ བྱར་ འོས་ ལ་ གྲོགས་ བྱེད་ ཅིང༌། །
410



ནད་པའི་རིམ་གྲོ་ལ་ཡང་ངོ༌། ། ” ་ སེལ་འོས་སྡུག་བསྔལ་སེལ་བྱེད་
ཅིང༌། ། གདམས་འོས་ལ་ཡང་འདོམས་པར་བྱེད། །༢ - བྱས་ལ་
དྲིན་དུ་གཟོ་བྱ་སྟེ། ། གཞན་གྱི་མྱ་ངན་དག་སེལ་ལོ། ། ནོར་
འདོད་རྣམས་ལ་ནོར་སྦྱིན་ཞིང༌། ། འཁོར་རྣམས་ཀྱི་ནི་དོན་ཡང་
བྱ། ། གཞན་གྱི་བློ་དང་མཐུན་འཇུག་ཅིང་། ། བསྔགས་པར་
འོས་ལ་འཚམ་པར་རོ། ། བཅད་འོས་རིགས་པར་ཚར་གཅོད་་་་
ཅིང་། ། བསྡིགས་འོས་འཕྲུལ་གྱིས་བསྡིགས་བགྱིའོ། ། ས ་
གསུམ་པ་སྔགས་སྡོམ་སྲུང་ཚུལ་ལ། རྩ་ལྟུང་སྲུང་ཚུལ་དང་།
སྤོམ་པོ་སྲུང་ཚུལ་ལོ། ། དང་པོ་ལ་རྣམ་པ་བཅུ་བཞི་སྟེ། གང་
ལས་དབང་ནོད་པའི་རྡོ་རྗེ་སློབ་དཔོན་ལ་མི་བརྙས། སྡོམ་གསུམ་གྱི་
བསླབ་བྱ་ཆེ་ཆུང་གང་ལའང་ཁྱད་དུ་མི་གསོད། ། བླ་མ་གཅིག་གྱི་
དྲུང་ནས་དཀྱིལ་འཁོར་གཅིག་ཏུ་དབང་ཐོབ་པའི་རྡོ་རྗེའི་སྤུན་ལ་ཁྲོས་
ཏེ་སྐྱོན་མི་བརྗོད། སེམས་ཅན་སུ་ཡང་བདེ་བ་དང་བྲལ་ན་དགའ་
བའི་སེམས་མི་བསྐྱེད། ་བདག་ལྟ་བུས་གཞན་དོན་དུ་རྫོགས་བྱང་
བསྒྲུབ་ག་ལི་ནུས་སྙམ་དུ་སྨོན་སེམས་མི་གཏོང་།། རྒྱལ་བའི་བཀའ་
གང་ ལའང་ འདི་ སངས་ རྒྱས་ ཀྱི་་གསུང་ མ་ ཡིན་ ནོ་ ཞེས་ མི་་སྤོང་།
དབང་གིས་རྒྱུད་མ་སྨིན་པའི་གང་ཟག་ལ་ སྔགས་ཀྱི་གསང་བ་་་་
བསྒྲགས། ་ཕུང་པོ་རྒུད་འདོད་ཀྱི་བསམ་པས་ཟོམ་གཅོད་པ་སོགས་
- 411



མི་བྱ་ཞིང་། འདིས་ལྷར་བསྒོམ་མི་རུང་ངོ་ཞེས་མི་བརྙས། སྟོང་
ཉིད་ཀྱི་དོན་ལ་འདི་ ཆད་ སྟོང་ངོ་ཞེས་པ་ལྟ་བུས་སྐུར་བ་མི་གདབ།
མངོན་སྤྱོད་ཀྱི་སྒོ་ནས་བསྒྲལ་བར་བྱ་བའི་གང་ཟག་ལ་ལུས་ངག་གི་སྒོ་
ནས་བྱམས་པར་མི་བྱེད། སྟོང་ཉིད་ཀྱི་ལྟ་བ་དྲན་ཙམ་རེ་མི་བྱེད་
པར་ཉིན་མཚན་འདའ་རུ་མི་འཇུག སྔགས་ལ་མོས་པའི་གང་ཟག་
གི་འདུན་པ་མི་ཟློག བཟའ་བའི་དམ་ཚིག་དང་ལག་པའི་ཕྱག་རྒྱ་
སོགས་ཚུལ་བཞིན་དུ་བསྟེན་གྱི། - ནང་གི་རྣལ་འབྱོར་གཙོ་ཆེ་བ་སྐད་
བྱས་ནས་དེ་དག་དགོས་མེད་དུ་བལྟས་ཏེ་མི་སྤོང་། བུད་མེད་་་་
སྤྱིའ མ་ཡང་ན་མཁའ་འགྲོ་ལྟ་བུའི་ཁྱད་ཅན་ལ་དམིགས་ནས་གཡོན་
ཅན་ཞེས་པ་ལྟ་བུས་བརྙས་པར་མི་བྱའོ། ། །
གཉིས་ པ་ སྦོམ་ པོ་ སྲུང་ ཚུལ་ ལ།། བརྒྱད་ སྲུང་ ཚུལ་ དང་།
དྲུག་སྲུང་ཚུལ་སོགས་མང་ཡང་མཚོན་ཙམ་ཞིག་བརྗོད་ན། ཚུལ་
མིན་རིག་མ་མི་བསྟེན་ཏེ། ། བསྟེན་ཚུལ་ལས་ཀྱང་འདའ་མི་བྱ། །
གསང་རྫས་སྣོད་མིན་ལ་མིན་ཏེ། །་ ཚོགས་འཁོར་དུས་སུ་མི་རྩོད་
དོ། ། དྲིས་ལ་ལོག་ལན་མི་གདབ་སྟེ། ། ཉན་ཐོས་ནང་དུ་ཞག་
བདུན་མིན། ། རྣལ་འབྱོར་པ་རུ་མི་རློམ་སྟེ། ། དད་པ་མེད་ལ་
སྔགས་ མིན་ ནོ། ། བསྙེན་ སོགས་ དག་ པར་ མ་ བྱས་ པར། །
དབང་ལ་སོགས་པ་མི་བྱ་སྟེ། ། དགོས་པ་མེད་པར་སོར་བྱང་གི།
བ
412 ཁས་



བསླབ་ལས་འདའ་བར་མི་བྱའོ། ། དེ་ལ་སོགས་པའི་སྡོམ་གསུམ་
གྱི། ། བསླབ་བྱ་ཤིན་ཏུ་མང་མོད་ཀྱང་། ། ་༌ མཐའ་དག་འབྲི་
བར་མི་ལང་བས། ། རྒྱས་ པར་གཞན་དུ་མཁྱེན་འཚོལ་ལོ། །
འདིར་འབད་པ་ལས་བྱུང་བའི་དགེས། ། བདག་གཞན་ཉེས་ལྟུང་
ཕྲ་ མོས་ ཀྱང༌། ། མ་ གོས་ ཐུབ་ པའི་ བཅས་ མཚམས་ ཀུན། །
མིག་འབྲས་བཞིན་དུ་བསྲུང་ནུས་ཤོག་ ། ཚུལ་འདིའི་བྱེད་པོ་
སྙོམ་ ལས་ པ། ། ངག་ དབང་ ་ཕུན་ ཚོགས་ ཞེས་ བགྱི་ བས། །
དཔལ་ལྡན་འབྲས་དཀར་སྤུངས་པ་ཡི། ། ཆོས་སྡེ་ཆེན་པོའི་ངོགས་
མཇུག་བྱང་ནི། གང་ཁྱི་ལ་སོགས་པས་རྫུན་ལ་སོགས་པ་མི་སྨྲ་
ཡང་། དེ་དང་དེ་སྤོང་བའི་ཕན་ཡོན་མི་འབྱུང་བའི་གནད་ནི། དེ་
དག་ལ་ཉེས་དམིགས་སུ་བལྟས་ནས་སྤོང་སེམས་མེད་པས་ཡིན་ལ།
དེའི་ཕྱིར་གང་སྤོང་བའི་ཕན་ཡོན་འབྱུང་བ་ལ་ནི་དེ་མི་བྱེད་སྙམ་པའི་
སྡོམ་སེམས་བསྟེན་དགོས་པར་གྲུབ་བོ། །་ དེ་ལྟ་ནའང་སྡོམ་སེམས་
ཇི་ལྟར་བསྟེན་ཚུལ་གསལ་ཞིང་འདྲིལ་ལ་འཇུག་པ་བདེ་བ་ཞིག་སྔོན་
ཆད་མ་མཐོང་བས། བདག་ལྟ་བུའི་བློ་དམན་པ་རྣམས་ཀྱི་ངོར་བྱས་
ནས་ འདི་ བྲིས་ པའི་ ཁུལ་ལགས་ཤིང་། དེའང་དཔེར་ མཚོན་ ན།
དབྱེན་ ལྷག་དངོས་གཞི་འབྱུང་བར་དགེ་འདུན་གྱིས་ བཞམ་བསྒོས་
， - 413



བཟློག་པ་སོགས་ལ་ལྟོས་མོད་ཀྱང་། ཐོག་མ་ནས་དབྱེན་གྱི་སྦྱོར་བ་
མི་བྱེད་ན་དབྱེན་ལྷག་དངོས་གཞི་འབྱུང་བའི་དོན་མེད་པས། དེ་ལ་
བསམས་ནས། འདིར་དགེ་འདུན་གྱི་དབྱེན་མི་བྱ། ཞེས་པས་
འཐུས་པར་བྱས་པ་ལྟ་བུ་སྟེ། དེ་འདྲ་བ་གཞན་ཡང་མང་བར་ཡོད་
པས་ཞིབ་ ཅིང་ ཕྲ་ བར་ གཞུང་ གཞན་ ནས་ མཁྱེན་ པར་ འཚལ་ ལོ།
གཙོ་ཆེར་སྟོང་གསུམ་ནོར་གྱིས་བཀང་སྟེ་ཕྱོགས་བཅུའི་སངས་རྒྱས་ལ་
ཕུལ་བ་ལས་ཀྱང་དུས་ངན་འདི་ལྟ་བུར་བསླབ་པ་སྣ་གཅིག་ཉིན་ཞག་
གཅིག་ཙམ་དུ་བསྲུངས་ན་ཕན་ཡོན་ཆེས་ཆེ་བར་གསུངས་པས། སྣ་
རེ་ལས་མ་བྱུང་ཡང་འབད་དེ་བསྲུང་དགོས་ལ། བསྲུང་ཚུལ་ཡང་
གཙོ་ཆེར་ཉེས་པ་ལ་ཉེས་པར་བལྟས་ཏེ་ཡིད་ཀྱིས་ཡང་དག་པར་་་་་
བསྡམས་པ་ཡིན་པས། དེས་ན་འདིར་ཇི་སྐད་བཤད་པ་བཞིན་དུ་
ལྟུང་བ་ངོ་རེ་ཞིང་ཡང་ཕྱིན་ཆད་མི་བྱེད་སྙམ་པའི་སྡོམ་སེམས་རེ་ཅི་
ནས་ཀྱང་བསྟེན་འཚལ་ལོ། ། ཞེས་པ་འདི་ཡང་རྩོམ་པ་པོས་ཆེད་
དུ་སྨྲས་པའོ། ། དགེ་ལེགས་འཕེལ། སྤྱི་ལོ་ ༡༩༦༨ ལོར་སྤར་
བསྐྲུན་ཞུས་པའོ། ། སྙེ་མོ་ཤག་རམ་དཀྱིལ་ཁང་པར་པ་ཟླ་བ་ནས་
པར་དུ་བསྐྲུན་པའོ། ། དགེའོ། ། །
-
414 --



་
༄༅། ། སྤང་ལྟུང་ཐུན་མོང་བའི་ཟིན་བྲིས་
བཞུགས་སོ། །
བྱ་ན།
༄༅། །ཉིན་མཚན་གྱི་དང་པོ་ཡན་ལག་ཏུ་དགོས་པ་མ་ཡིན་
པའི་དུས་འབྲེལ་གྱི་ལྟུང་བ་རྣམས་ལ་ནི་ཉིན་མཚན་གྱི་ཐ་མ་མ་ཡིན་པ་
སྟེ་དེ་མ་གཏོགས་པའི་ཐུན་ཚོད་སྔ་མ་རྣམས་ངེས་བཟུང་གི་ཡན་ལག་
ཏུ་མེད་པ་ཉིད་དོ།། དོན་ནི། དུས་འབྲེལ་གྱི་ལྟུང་བ་ལ་ཞག་
གྲངས་དང་པོའི་སྐྱ་རེངས་དང་པོ་ལ་ལྟོས་པ་དང་མི་ལྟོས་པ་གཉིས་
ཡོད་ཅིང༌།་ཕྱི་མ་རྣམས་ལ་ནི་ཉིན་དེའི་མཚན་མཐའ་ཁོ་ན་ཡན་
ལག་ཡིན་གྱི་ཐུན་སྔ་མ་རྣམས་མིན་ཞེས་པའོ། །་གཞི་གང་ད་་་་
གནས་པའི་ཆ་ནས་ཉེས་ལྟུང་བསྐྱེད་པ་ལ་ནི་མཚོན་མཐའི་སྐད་ཅིག་
སྔ་མ་རྣམས་སྦྱོར་བའི་ལྟུང་བ་བསྐྱེད་པའི་སྣོད་ཉིད་དོ། ། ཉིན་
ཞག་དེ་དང་དེའི་དང་པོ་ནི་སྐྱ་རེངས་དང་པོ་དེ་དང་དེའོ། ། འོན་
ཏེ་གསོ་སྦྱོང་ལྟ་བུའི་ལས་ལ་ནི་བརྗེད་ནས་འདས་ན་ཉི་མ་ཤར་བའི་སྟེ་
ཉིན་ཞག་རྫོགས་པའི་མཚམས་དེའོ། ། བདག་འབྲེལ་གྱི་སྤང་པའི་
ལྟུང་བ་རྣམས་ལ་ནི་དངོས་པོ་དེ་རང་གི་ཡིན་པའི་འདུ་ཤེས་དགོས་
- 415 -
་
。
。
。
。་



。ཀབ་༠
མོད་ཀྱི། དེ་ལས་ཀྱང་གཙོ་ཆེར་དོན་ལ་རང་གི་ཡིན་པ་ཡན་ལག་
ཉིད་དོ། ། རང་གི་ཡིན་པའི་དངོས་པོ་དེ་ནི་གཞན་ལ་བསྔོས་པ་
ཙམ་ཉིད་ན་རང་གི་ཡིན་པ་དང་བྲལ་བ་ཉིད་དོ། ། ལྷུང་བཟེད་ལྟ་
བུ་རབ་ཏུ་བྱུང་བ་ལ་སྦྱིན་པའི་དོན་དུ་ངེས་པར་བྱས་པ་ཡང་བསྔོས་པ་
དེ་ཉིད་དོ། ། ལྷུང་བཟེད་མ་ཟད་ཆོས་གོས་ལས་ཀྱང་གཞན་གྱི་
ཡིན་པར་རྣམ་པར་བརྟགས་ན་གཞན་ལ་བསྔོས་པའོ།། བསྔོས་པ་
འདི་ལ་དངོས་ཀྱི་ལྟུང་བ་མི་འབྱུང་བར་མ་ཟད། ཤན་རྗེས་སུ་་་
ཞུགས་པ་ཉིད་ཀྱང་ཉམས་པ་སྟེ་མི་འབྱུང་བ་ཡིན་ནོ། ། ཤེས་པ་
རང་བཞིན་དུ་གནས་པ་ལས་ཉམས་ན་ཡང་དངོས་ཤན་གྱི་ལྟུང་བ་མི་
འབྱུང་ངོ༌། ། བྱིན་གྱིས་མ་བརླབས་པའི་སྔར་རྙེད་དངོས་པོ་དེ་
ཡོད་ན་རིགས་མཐུན་མི་མཐུན་གྱི་དབྱེ་བ་མེད་པར་ཕྱིས་རྙེད་དངོས་
པོ་དེ་ལྟ་བུ་གཞན་ལ་ཡང་ཤན་གྱི་ལྟུང་བ་འབྱུང་བ་ཉིད་དོ། ། འོན་
ཏེ་ཞག་བདུན་པ་ལ་ནི་རིགས་མཐུན་པ་ཁོ་ན་ལ་ཤན་བརྡེག་པའོ། །
སྤང་བའི་ལྟུང་བ་དེ་མ་གཤགས་པར་ཡོད་ན་ཡོ་བྱད་ཙམ་བདག་གིར་
བྱས་པ་ལ་དམིགས་བསལ་མེད་པར་ཐམས་ཅད་སྤུང་དགོས་པ་ཉིད་
དོ། ། ཙམ་གྱི་དོན་ནི་ཡོ་བྱད་རིགས་མཐུན་མི་མཐུན་གང་ཡིན་
ཡང་འདྲ་ཞེས་པའོ། ། འོན་ཏེ་ཁྲུ་གང་ལས་ཆུང་བ་ཉིད་ཀྱི་དུམ་བུ་
དེ་ནི་སྤང་དགོས་པ་ཉིད་དུ་མི་འགྱུར་རོ། ། དགེ་འདུན་གྱི་དངོས་
。
。
。
- 416 -



པོ་ཡང་ངོ་སྟེ་དེ་ཡང་སྤང་མི་དགོས་སོ། ། སྤང་པར་བྱ་བ་འདི་ལ་
དངོས་པོ་དེ་མེད་པ་དེ་ཉིད་གཙོ་བོ་ཡིན་པས་བོར་བརླག་སོགས་སོང་
ན་དེས་ཆོག་གི་སླར་ཚབ་བཙལ་ཏེ་སྤང་མི་དགོས་པའོ།། འཆང་
འབྲལ་འཇོག་པ་འདི་གསུམ་ནི་སྲ་བརྐྱང་བཏིང་བ་ལ་མི་འབྱུང་ངོ༌། །
ཞེས་སྤང་ལྟུང་ཐུན་མོང་བའི་མདོ་ཚན་བཅུ་བདུན་པོ་འདི་དག་ནི་ཤིན་ཏུ་དབྱེ་དཀའ་བར་
མཐོང་ནས་དགེ་སློང་ངག་དབང་ཕུན་ཚོགས་པས་དཔྱིས་ཕྱིན་པར་བཀྲོལ་བའོ། །
- 417 -



༄༅། ་། འདུལ་བ་རྒྱ་མཚོའི་མཆན་འགྲེལ་མཁས་པ་
དགའ་བསྐྱེད་ཅེས་བྱ་བ་བཞུགས་སོ། །
༄༅། །ན་མོ་གུ་རུ། མ་ལུས་འཇིག་རྟེན་དུ ཁས་གཟིར་བ་
ལ། ། ཐུགས་ ཀྱིས་ མི་ བཟོད་ བརྩོན་ པའི་ སྟོབས་ བསྐྱེད་ དེ། །
རྫོགས་སངས་རྒྱས་ནས་ཐོག་མཐའ་བར་དགེ་བའི། ། ཆོས་ཀྱི་་
བདུད་རྩིས་འགྲོ་བ་སྐྱོངས་ལ་འདུད། ། རྒྱལ་བ་གཉིས་པས་འདུལ་
གཞུང་རྒྱ་མཚོའི་བཅུད། ། བསྡུས་ནས་སྡེབ་ལེགས་ཚིག་གི་་་་
འདོམས་པ་གང༌། ། བློ་དམན་རྣམས་ཀྱིས་ཤིན་ཏུ་གོ་བདེ་བར། །
མཆན་གྱི་སྒོ་ནས་རྣམ་པར་གསལ་བར་བྱ། འདིར་འདུལ་བ་རྒྱ་
མཚོའི་དོན་རགས་རིམ་ཙམ་འཆད་པ་ལ་གསུམ་ཏེ། ཀླད་ཀྱི་དོན།
གཞུང་ གི་ དོན། འཇུག་ གི་ དོན་ནོ། ། དང་ པོ་ ལ་ གཉིས་ ཀྱི།
ཤིས་པར་བརྗོད་པ་ནི། ཨོཾ་བདེ་ལེགས་སུ་གྱུར་ཅིག ། ཅེས་
སོ། ། མཆོད་པར་བརྗོད་པ་ནི། ཐམས་ཅད་མཁྱེན་པ་ལ་ཕྱག་
འཚལ་ལོ། ། ཞེས་སོ། ། གཉིས་པ་གཞུང་གི་དོན་ནི། ཐབས་
གང་ལ་བརྟེན་ན་སྲིད་པའི་འབྲོག་དགོན་ལས་བརྒལ་ཏེ་ཚེགས་མེད་
བ 418 --



。
བར་བདེ་བླག་ཏུ་ཐར་པའི་གྲོང་དུ་བགྲོད་པར་བྱེད་པའི་ཐབས་ནི།
སྟོན་པ་བདེ་བར་གཤེགས་པའི་བསྟན་པའི་སྙིང་བོ་མཆོག་ཏུ་གྱུར་པ་
སོ་སོར་ཐར་བ་ཅེས་གྲགས་པའི་སྡོམ་པ་གང་ཡིན་པ་དེ་ལགས་པས།
ངོ་བོ་དང་ནི། རབ་ཏུ་དབྱེ་བ་དང་། ཕྱི་བ་སོ་སོའི་ངོས་འཛིན་
དང་། དེ་དག་གང་ལ་སྐྱེ་བའི་རྟེན་དང་། ། གང་གིས་གཏོང་བའི་
རྒྱུ་དང༌། ཚུལ་བཞིན་བསྲུང་བའི་ཕན་ཡོན་ཏེ། རྣམ་པ་དྲུག་གིས་
ཇི་ལྟར་བ་བཞིན་བཤད་པར་བྱའོ། ། ། །
དེ་ལ་དང་པོ་སོ་ཐར་སྡོམ་པའི་ངོ་བོ་ནི། ། ། ཁྱད་པར་གྱི་ཆོས་
གསུམ་ལྡན་ཏེ། རྒྱུའི་ཁྱད་པར། ངེས་འབྱུང་གི་བསམ་པས་རྒྱུ་
བྱས་ནས་བྱུང་བའོ། ། བྲལ་བའི་ཁྱད་པར། ༑ གཞན་ལ་གནོད་
པ་ལུས་ངག་གི་མི་དགེ་དང་གཞི་ཡིད་ཀྱི་མི་དགེ་དང་བཅས་པ་ལས་
ལྡོག་པའོ། ། ངོ་བོའི་ཁྱད་པར་ནི། དེ་ཡང་ལུས་ངག་གི་ལས་
ཀྱིས་ བསྡུས་ པའི་ གཟུགས་ ཅན་ དགེ་ བ་ ཡིན་ ཞེས་ འདོད་ པ་ དང་།
ཚུལ་འཆལ་སྤོང་བར་བྱེད་པའི་སེམས་པ་རྒྱུན་ཆགས་པ་ས་བོན་དང༌
བཅས་པ་ཡིན་ ནོ་ ཞེས་འདོད་པའི་ཚུལ་ནི་རྣམ་པ་མི་འདྲ་བ་གཉིས་
རང་གི་སྡེ་པ་གོང་འོག་དག་སྨྲའོ། ། དེ་ཡང་བྱེ་སྨྲ་དང་ཐལ་འགྱུར་
བས་གཟུགས་སུ་བཞེད་ལ། མདོ་སྡེ་པས་བརྒྱལ་བ་སོགས་ཀྱི་ཚེ་ན་
སྤོང་སེམས་ཀྱི་རྒྱུན་དང་། དེ་མིན་པའི་སྐབས་སུ་སྤོང་སེམས་མངོན་
s
s་
。
。
- 419 --



གྱུར་ལ་བཞེད་ཅིང་། སེམས་ཙམ་པས་སྤོང་སེམས་ཀྱི་ས་བོན་ལ་
བཞེད་དོ། ། །
གཉིས་ པ་ རབ་ དབྱེ་ ནི། བསྙེན་ གནས་ ཀྱི་ སྡོམ་ པ་ དང་།
དགེ་ བསྙེན་ ཕའི་ སྡོམ་ པ་ དང༌། དགེ་བསྙེན་ མའི་ སྡོམ་ པ་ དང་།
དགེ་ཚུལ་ཕའི་སྡོམ་པ་དང༌། དགེ་ཚུལ་མའི་སྡོམ་པ་དང༌། དགེ་
སློབ་མའི་སྡོམ་པ་དང་། དགེ་སློང་མའི་སྡོམ་པ་དང༌། དགེ་སློང་
ཕའི་སྡོམ་པ་སྟེ། སོ་སོ་ཐར་པའི་སྡོམ་པ་ལ་རིགས་མི་འདྲ་བ་བརྒྱུད་
ཡོད་དོ། ། དེ་དག་ལས་ཁྱིམ་པའི་ཕྱོགས་ཀྱི་ སྡོམ་ པ་ནི་ དང་པོ་
གསུམ་དང་། རབ་བྱུང་ཕྱོགས་ཀྱི་སྡོམ་པ་ནི་ཐ་མ་ལྔའོ། །
གསུམ་པ་སོ་སོའི་ངོས་འཛིན་ལ། རྩ་བ་བཞི་དང་ཡན་ལག་
བཞི་སྟེ་བརྒྱུད་ཉིན་ཞག་གཅིག་ཙམ་དུ་སྤོང་བ་ནི་བསྙེན་གནས་ཀྱི་
སྡོམ་པའོ། ། མི་ཚངས་པར་སྤྱོད་པ་དང༌། མ་བྱིན་པར་ལེན་པ་
དང་། སྲོག་གཅོད་པ་དང་། རྫུན་དུ་སྨྲ་བ་རྣམས་ནི་རྩ་བ་བཞི་
ཡིན་ལ། མལ་ཆེ་མཐོ་དང་། ཆང་འཐུང་བ་དང་། གར་སོགས་
ཕྲེང་སོགས་དང༌། ཕྱི་དྲོའི་ཁ་ཟས་རྣམས་ནི་ཡན་ལག་བཞི་ཡིན་
ནོ། ། མི་གསོད་པ་དང་། ནོར་རྐུ་བ་དང་། རྫུན་དུ་སྨྲ་བ་དང་།
ལོག་པར་གཡེམས་པ་དང་། མྱོས་འགྱུར་འཐུང་བ་སྟེ། སྤང་བྱ་ལྔ་
ཇི་སྲིད་འཚོའི་བར་དུ་སྦྱོང་བ་ནི། དགེ་བསྙེན་གྱི་ནི་སྡོམ་པའོ། །
– 420 -
༠



དབྱེ་ན། སྣ་གཅིག་སྤྱོད་པའི་དགེ་བསྙེན་དང༌། སྣ་འགའ་སྤྱོད་
པའི་ དགེ་ བསྙེན་ དང༌། ཕལ་ ཆེར་ སྤྱོད་ པའི་ དགེ་ བསྙེན་ དང་།
ཡོངས་རྫོགས་སྤྱོད་པའི་དགེ་བསྙེན་དང་། ཚངས་པར་སྤྱོད་པའི་
དགེ་བསྙེན་དང་། སྐྱབས་སུ་འགྲོ་བའི་དགེ་བསྙེན་དང་བཅས་རྣམ་
པ་དྲུག་ཡོད་ལ། དེ་དག་གི་ངོ་བོ་ཡང་རྩ་བ་བཞི་ལས་སྣ་གཅིག་ཙམ་
སྤོང་བ། གཉིས་ཙམ་སྤོང་བ། གསུམ་ཙམ་སྤོང་པ། གསུམ་གྱི་
སྟེང་དུ་འདོད་ལོག་སྤོང་བ། དེའི་སྟེང་དུ་མི་ཚངས་སྤྱོད་སྤོང་བ་
དང༌། སྐྱབས་སུ་འགྲོ་བ་ཙམ་གྱི་དགེ་བསྙེན་དུ་ཁས་ལེན་པ་རྣམས་
དང་གོ་རིམ་བཞིན་ནོ། ། འོ་ན་འདི་རྣམས་ དགེ་བསྙེན་དངོས་
གནས་པ་ཡིན་མིན་ཇི་ལྟར་སྙམ་ན། སྡེ་པ་གཞན་གྱིས་དྲུག་ཆར་
དགེ་བསྙེན་དངོས་གནས་པར་བཞེད་ལ། འདི་པས་ཡོངས་ཚངས་
གཉིས་མ་གཏོགས་དངོས་གནས་པར་མི་བཞེད་ཅིང༌། གཞན་་་་་
བཞིའི་ཐ་སྙད་ཀྱང་བཞེད་མི་བཞེད་བརྟགས་དགོས་སོ། ། དེ་ལྟར་
དངོས་བཏགས་གང་ཡིན་ལ་བཞེད་ཚུལ་མི་འདྲ་བ་ཡོད་མོད་ཀྱང་།
བླངས་ན་དགག་བྱ་མེད་ཅིང༌། དགོས་པ་དང་བཅས་པས་ཤིན་ཏུ་
ལེགས་ལ། ལེན་ཚུལ་ཡང་ཆོ་ག་གཞན་ཡོངས་རྫོགས་དང་འདྲ་བ་ལ།
སྣ་ གཅིག་ སྤྱོད་ པའི་ དགེ་ བསྙེན་ དུ་ བཙུན་ པས་་བཟུང༌ དུ་ གསོལ།
ཞེས་ཁ་བསྒྱུར་ནས་ཏེ།. སྣ་འགའ་སྤྱོད་པ་སོགས་ལའང་དེས་མཚོན་
-- 421 .



ནས་ལེན་རུང་བར་དམ་པ་སྔ་མ་རྣམས་བཞེད་དོ། ། འདི་ལྟར་
རུང་བ་ནི། བརྒྱད་སྟོང་འགྲེལ་ཆེན་དུ། སྐྱབས་གསུམ་འཛིན་
པའི་དགེ་བསྙེན་དུ་སློབ་དཔོན་གྱིས་བཟུང་དུ་གསོལ། ཞེས་ལུང་
དྲོངས་པས་ཀྱང་ཤེས་ནུས་སོ། ། དེ་བས་ན་སོ་ཐར་གྱི་སྐབས་སུ་སྣ་
གཅིག་སྣ་འགའ་ཙམ་འབོགས་པ་དང་། སྔགས་ཀྱི་སྐབས་སུ་དབང་
མི་བསྐུར་བར་དཀྱིལ་འཁོར་དུ་གཞུག་ཙམ་བྱེད་པ་ནི། དེ་ལྟའི་
གདུལ་བྱ་དང་ཤིན་ ཏུ་འཚམ་མོད་ཀྱང་། སྲོལ་ནུབ་ནས་མི་སྣང་
བས་མཁས་པ་རྣམས་ཀྱིས་སྤེལ་འཚལ་ལོ། །
རྩ་བ་བཞི་དང་ཡན་ལག་དྲུག་སྟེ། བཅུ་སྤོང་བ་ནི་དགེ་ཚུལ་ ་
གྱི་སྡོམ་པའོ། ། རྩ་བ་བཞི་ནི་སྔ་མ་དང་འདྲ་ལ། གཞན་དྲུག་ནི།
གར་སོགས་ཕྲེང་སོགས་ལ་རྣམ་པ་གཉིས་དང་། གསེར་དངུལ་ལེན་
པ་དང་རྣམ་པ་གསུམ་དུ་ཕྱེ་བས་ཏེ། དེ་ལྟར་ན་སྔར་བཞིན་མལ་ཆེ་
མཐོ། ཆང་འཐུང་བ། ཕྱི་དྲོའི་ཁ་ཟུས། གར་སོགས། ཕྲེང་
སོགས། གསེར་དངུལ་ལེན་པ་དང་བཅས་ཡན་ལག་དྲུག་ཏུ་འགྱུར་
རོ། ། དེར་མ་ཟད། མཁན་པོ་གསོལ་བ་བཏབ་པ་ལས་ཉམས་པ་
དང་། ཁྱིམ་པའི་རྟགས་ནི་སྤོང་བ་ལས་ཉམས་པ་དང་། རབ་ཏུ་
བྱུང་བའི་རྟགས་ནི་ལེན་པ་ལས་ཉམས་པ་དང་བཅས་རྣམ་པ་གསུམ་
ནི་བསྣན་པ་ཡིས་སྤང་བྱ་བཅུ་གསུམ་དག་ཏུའང་འགྱུར་ཞིང་། དེ་
༠༠༠༠
ཁས 422 --



ལས་ ཀྱང་ རྒྱས་ པར་ ཕྱེ་ན་བླངས་ འདས་ སོ་ དྲུག་ ཏུའང་ འགྱུར་ ཏེ།
སྲོག་གཅོད་བཞི་དང་མ་བྱིན་ལེན། ། ཞེས་ སོགས་ སྡོམ་ཚིག་ཏུ་
གང་གསུངས་པ་ལྟར་རོ། ། དགེ་ཚུལ་གྱི་སྡོམ་པ་ཐོབ་བའི་རྗེས་སུ་
རྩ་བའི་ཆོས་དྲུག་དང་རྗེས་མཐུན་གྱི་ཆོས་དྲུག་སྤོང་བའི་སྡོམ་པ་ནི་
དགེ་སློབ་མའི་སྡོམ་པ་ཡིན་ལ། གཅིག་པུ་ལམ་དུ་འགྲོ་བར་མི་བྱ་བ་
དང་། ཆུ་ བོའི་ཚུ་རོལ་ནས་ ཕ རོལ་ ཏུ་ རྐྱལ་ བར་མི་བྱ་བ་དང༌།
སྐྱེས་པ་ལ་ནི་རེག་པར་མི་བྱ་བ་དང་། སྐྱེས་པ་དང་ ནི་མཉམ་དུ་
འདུག་པར་མི་བྱ་བ་དང་། ཕོ་མོ་གང་དག་སྨྱན་དུ་འགྱུར་བར་མི་བྱ་
ཞིང་། རང་གི་ཁ་ན་མ་ཐོ་བའི་ཉེས་པ་འཆབ་པར་མི་བྱ་བ་སྟེ། ། བྱ་
མིན་ དེ་ དག་ སྤོང་ བ་ ནི་ རྩ་ བའི་ ཆོས་ དྲུག་ སྤོང་ བ་ ཞེས་ བྱའོ། །
གསེར་ལ་བཟུང་བར་མི་བྱ་ཞིང་། འདོམས་ཀྱི་སྤུ་ནི་བྲེག་པར་མི་བྱ་
བ་དང༌། བྱིན་ལེན་མ་བྱས་པར་བཟའ་བར་མི་བྱ་བ་དང་། དེ་
བཞིན་དུ་གསོག་འཇོག་བྱས་པ་བཟའ་བར་མི་བྱ་བ་དང་། རྩ་སྔོན་
སོགས་ལ་མི་གཙང་སོགས་འདོར་བར་མི་བྱ་བ་དང་། ས་ནི་བརྐོ་
བར་མི་བྱ་བ་སྟེ། བྱ་མིན་དེ་དག་སྤོང་བ་ནི། རྗེས་མཐུན་གྱི་ཆོས་
ནི་རྣམ་དྲུག་སྤོང་བ་ཞེས་བྱའོ། ། དཔེ་ལ་ལར། རྩ་སྔོན་དག་
ཀྱང་གཅད་མི་བྱ། ། ཞེས་འབྱུང་བ་དག་ཅེས་མཁས་བ་འགའ་
གསུང་ངོ༌། །་ ཕམ་པ་བརྒྱད་དང་། ། ལྷག་མ་ཉི་ཤུ་དང༌། སྤང་
- 423 ཁ་



བའི་ལྟུང་བྱེད་སུམ་ཅུ་རྩ་གསུམ་དང༌། ལྟུང་བྱེད་འབའ་ཞིག་པ་
བརྒྱ་བརྒྱུད་ཅུ་དང་། སོ་སོར་བཤགས་པ་བཅུ་གཅིག་དང༌། ཉེས་
བྱས་ཞེས་པ་བརྒྱ་དང་བཅུ་གཉིས་ཏེ། བསྡོམས་པའི་ལྟུང་བ་སུམ་
བརྒྱ་དྲུག་ཅུ་རྩ་བཞི་རྣམས་སྤོང་བར་བྱེད་པ་ནི་དགེ་སློང་མའི་སྡོམ་
པའོ། ། ཕམ་ པ་ བཞི་ དང༌། ལྷག་ མ་ ནི་ བཅུ་ གསུམ་ དང་།
སྤུང་ལྟུང་སུམ་ཅུ་དང་།: ལྟུང་བྱེད་འབའ་ཞིག་པ་དགུ་བཅུ་དང་།
སོར་ བཤགས་ བཞི་ དང༌། ཉེས་ བྱས་ ནི་ བརྒྱ་ རྩ་ བཅུ་ གཉིས་ ཏེ།
བསྡོམས་པ་ཡིས་ཉིས་བརྒྱ་ལྔ་བཅུ་རྩ་གསུམ་དུ་འགྱུར་བ་རྣམས་སྤོང་
བར་བྱེད་པ་ནི་དགེ་སློང་གི་སྡོམ་པའོ།།
བཞི་པ་སྡོམ་པ་དེ་དག་སྐྱེ་བའི་རྟེན་ནི། དེ་ལྟར་སོ་ཐར་གྱི་
སྡོམ་པ་རིགས་བརྒྱད་པོ་ཐམས་ཅད་ཀྱང་སྒྲ་མི་སྙན་པའི་མི་མ་་་་་
གཏོགས་པའི་སྤྱིར་བཏང་གླིང་གསུམ་གྱི་སྐྱེས་པ་དང༌། བུད་མེད་ཀྱི་
རྟེན་ལ་སྐྱེའི་དམིགས་བསལ་ཟ་མ་དང་། མ་ནིང་དང་། མཚན་
གཉིས་པ་དང་། མཚམས་མེད་ཀྱི་ལས་བྱས་པ་སོགས་ལ་སྐྱེ་བ་མིན་
ནོ། །
ལྔ་ པ་ སྡོམ་ པ་དེ་དག་ གང་ གིས་ གཏོང་བའི་རྒྱུ་ལ་གཉིས་ཏེ།
སྡེ་པ་རང་གི་ལུགས་དང་། སྡེ་པ་གཞན་གྱི་ལུགས་སོ། ། དང་པོ་
ལ། ཐུན་མོང་མ་ཡིན་པ་གཉིས་ཏེ། དང་པོ་ནི། བསླབ་པ་ཕུལ་
༠
- 424 --



。
。
༡。
。
。
བ་དང་། ཤི་འཕོས་པ་དང༌། མཚན་གཉིས་ཅིག་ཅར་དུ་བྱུང་བ་
དང༌། མཚན་ལན་གསུམ་དུ་གྱུར་པ་དང་། ་དགེ་རྩ་ཆད་པ་སྟེ།
ལྔ་པོ་དེ་རྣམས་ནི་སྡོམ་པ་ཀུན་གྱི་གཏོང་རྒྱུ་ཐུན་མོང་ངོ༌། ། ལོ་ཉི་
ཤུ་མ་ལོན་པ་ལ་དེར་ཤེས་པ་དང་། སྐྱེས་པས་བསྟེན་ཕྱིར་ཁས་་་་ །
བླངས་པ་དང༌། ཉིན་ཞག་གཅིག་གི་མཚན་མོའི་མཐའ་འདས་པ་སྟེ།
དེ་ གསུམ་ ནི་ རིམ་ བཞིན་ དགེ་ སློང་ དང་། དགེ་ སློང་ མ་ དང་།
བསྙེན་གནས་རྣམས་ཀྱི་གཏོང་རྒྱུ་ཐུན་མོང་མིན་པའོ། ། གཉིས་པ་
ནི། རྩ་བའི་ལྟུང་བ་གང་རུང་བྱུང་བ་དང་། དམ་པའི་ཆོས་ནི་
ཡོངས་ སུ་ནུབ་ པ་ལས་ སྡོམ་ པ་ གཏོང་ཞེས་འདོད་ པ འང་ ཡོད་ལ།
ལྷག་པར་ཁ་ཆེ་བྱེ་བྲག་ཏུ་སྨྲ་བ་རྣམས་ནི། སྡོམ་ལྡན་རྩ་ལྟུང་བྱུང་བ་
ལ་མི་འགའ་ཞིག་འབྲུ་ལྟ་བུའི་བུ་ལོན་དང་། གསེར་ལྟ་བུའི་ནོར་
ལྡན་གཉིས་ཚོགས་ཡིན་པ་བཞིན་དུ་རྩ་ལྟུང་གང་བྱུང་བ་དེ་སྤོང་བའི་
སྡོམ་པ་གཏོང་བ་དང་། གཞན་སྤོང་བའི་སྡོམ་པ་དང་ལྡན་པ་་་
གཉིས་ཀ་ཡིན་ཞེས་ཏེ། མདོར་ན་གཏོང་མི་གཏོང་གི་ཆ་གཉིས་ལྡན་
དུ་འདོད་ཅེས་པའོ། །
དྲུག་པ་བསྲུངས་པའི་ ཕན་ཡོན་ནི། སྡོམ་པ་དེ་དག་ཚུལ་་་་
བཞིན་བསྲུངས་པ་ལས་གནས་སྐབས་ཀྱི་འབྲས་བུ་མངོན་མཐོ་ལྷ་མི་
གཉིས་དང་། མཐར་ཐུག་གི་འབྲས་བུ་ངེས་ལེགས་བྱང་ཆུབ་གསུམ་
。
。
。
。
。
。
བ
བ
425 –



。་
。
。་བྱ་
ཐོབ་པར་འགྱུར་ཞེས་ གསུངས་ པའི་ཕྱིར་ན། བརྩོན་འགྲུས་དང་
ལྡན་པ་རྣམས་ཀྱི་སོ་སོར་ཐར་པའི་སྡོམ་པ་གང་ཁས་བླངས་ཀྱང་རྟག་
ཏུ་དང་གུས་པས་འབད་དེ་བསྲུང་བར་བྱའོ། ། ཞེས་ཐུགས་བརྩེ་
བའི་སྒོ་ནས་གདམས་པའོ། །
གསུམ་པ་མཇུག་གི་དོན་ལ། ་ བསྔོ་བ་དང༌། མཛད་བྱང་
གཉིས་ཀྱི། དང་པོ་ནི། དགེ་དེས་སྐྱེ་བར་ལུས་ ཅན་རྣམས། །
རྟག་ཏུ་ཚངས་སྤྱོད་ལ་གནས་ཤོག ། ཅེས་སོ། ། གཉིས་པ་ནི།
ཅེས་སོ་སོར་ཐར་པའི་སྡོམ་པ་གཏན་ལ་དབབ་པ་འདུལ་བ་རྒྱ་མཚོའི་
སྙིང་པོ་བསྡུས་པ་ཞེས་བྱ་བ་འདི་ནི་ཡུལ་གངས་ཅན་གྱི་མཐར་སྐྱེས་
པའི་སྙན་དངགས་མཁན་ཤར་ཙོང་ཁ་པ་བློ་བཟང་གྲགས་པའི་དཔལ་
གྱིས་སྦྱར་བའོ། ། ཞེས་སོ། ། དེ་ལྟར་མཆན་གྱི་ལྡེ་མིག་གིས། །
ཟབ་བརླིང་སྒོ་མོ་འབྱེད་པའི་མཐུས། ། བདག་གཞན་ཚུལ་ཁྲིམས་
དག་པའི་ ངོས། ། ཐོས་ བསམ་ བསྒོམ་ པ་ མཐར་ ཕྱིན་ ཤོག །
ཅེས་པ་འདི་ཡང་འདུལ་འཛིན་ངག་དབང་ཕུན་ཚོགས་ པས་སྦྱར་་་་
བའོ། ། དགེ་ལེགས་འཕེལ། །
བ བ་ 426 སྐར་



༄༅། །ལྟ་བ་བཀའ་རྟགས་ཀྱི་ཕྱག་རྒྱ་བཞིའི་
གནད་དོན་གསལ་བའི་སྒྲོན་མེ་
ཞེས་བྱ་བ་བཞུགས་སོ། །
༄༅། །ན་མོ་གུ་རུ། ཡོན་ཏན་དཀྱིལ་འཁོར་ཡོངས་སུ་རྫོགས་
པའི་མཐུས། ། ཉེས་སྐྱོན་མུན་པའི་གོ་སྐབས་གདོད་ནས་་་་་་་་
བཅོམ། ། གཞན་ཕན་འཕྲིན་ལས་འཛུམ་ཟེར་རྟག་འཕྲོ་བའི།. །
འཇམ་མགོན་སྨྲ་བའི་ཟླ་བ་གཙུག་ཏུ་མཆོད། ། རིགས་པའི་ལམ་
ནས་ཕྱག་རྒྱ་བཞི་ཡི་མདུད། ། ཤིག་ཤིག་བཀྲོལ་བའི་སྤོབས་པ་མ་
མཆིས་མོད། ། འོན་ཏེ་ལུང་ཙམ་སྐྱབས་སུ་འཆེལ་མིན་པར། །
དངོས་སྟོབས་རིགས་པས་དཔྱད་པའི་ལུགས་སུ་བྱ། །དེ་ལ་འདིར་
ལུས་ཅན་འཁོར་བར་འཁྱམས་ནས་སྡུག་བསྔལ་བ་ནི་གཙང་བདེ་རྟག་
བདག་ཏུ་བཟུང་བའི་ཕྱིན་ཅི་ལོག་བཞི་པོ་འདིས་ལན་པ་སྟེ། འདིར་
ལྟར་གང་ཡང་མི་རྟག་པ་ལ་རྟག་པ། མི་གཙང་བ་ལ་གཙང་བ།
སྡུག་བསྔལ་ལ་བདེ་བ། བདག་མེད་ལ་བདག་ཏུ་འཁྲུལ་བའི་དབང་
གིས་ཕྱི་ནང་གི་ཆོས་རྣམས་ལ་ཆགས་ཤིང་ཞེན་ནས་ལས་ངན་པ་སྣ་
ཚོགས་སུ་བསགས་ཏེ། ་ ་ དེའི་འབྲས་བུར་ཡུན་རིང་ལ་ཤུགས་དྲག་
བ་ 427 ཁ་



པའི་སྡུག་བསྔལ་སྣ་ཚོགས་པ་འདི་མྱོང་དགོས་བྱུང་བ་ཡིན་གྱི། རྒྱུ་
མེད་དང་མི་མཐུན་པའི་རྒྱུ་ལས་བྱུང་བ་མིན་པས་སྡུག་བསྔལ་ལས་
གཏན་ནས་ཐར་བ་ཞིག་འདོད་ན་ཕྱིན་ཅི་ལོག་བཞི་པོ་དེ་སྤོང་དགོས་
ལ། དེའི་ཕྱིར་དེ་དག་གི་གཉེན་པོར་མི་རྟག་སོགས་ནན་གྱིས་བསྒོམ་
དགོས་ཤིང༌། དམའ་ མཐར་བག་ཆགས་ ཙམ་ཡང་ཅི་ཐེབས་ལྟ་་་
དགོས་པས། དགོས་པ་དེའི་ཕྱིར་དུ་འདི་ཅུང་ཟད་དཔྱད་པ་ལ་
ཞུགས་སོ། ། དེས་ན་འདི་ལ་བཞི། འདུས་བྱས་མི་རྟག ཟག་
བཅས་སྡུག་བསྔལ། ཕུང་པོ་བདག་མེད། མྱང་འདས་ཞི་བའོ། །
དང་པོ་ལ་གསུམ། མཚོན་བྱེད་འདུས་བྱས། མཚོན་བྱ་མི་རྟག་
མཚན་མཚོན་གྱི་འབྲེལ་བའོ། ། དང་པོ་ལ། སྒྲ་དོན་གྱི་སྒོ་ནས་
སྤྱིར་བཤད་པ་དང༌། ངོ་བོའི་སྒོ་ནས་བྱེ་བྲག་ཏུ་བཤད་པ་གཉིས་
ལས། དང་པོ་ནི། ཇི་སྐད་དུ། ཆོས་རྣམས་རྐྱེན་ནི་མང་པོ་དག།
ལྷན་ཅིག་འདུས་ནས་བྱུང་བ་ཡིན། ། རྐྱེན་ནི་མང་པོ་འདུས་པའི་
ཕྱིར། ། རང་བཞིན་གྱིས་ནི་མེད་པ་ཡིན། ། ཞེས་གང་གསུངས་
བ་ལྟར་ཕྱི་ནང་གི་ཆོས་འདི་རྣམས་རྒྱུ་མེད་དང་། མི་མཐུན་པའི་རྒྱུ་
དང༌། ཕྱོགས་རེ་བའི་རྒྱུས་བྱས་པ་མིན་གྱི། རང་དང་མཐུན་པའི་
རྒྱུ་རྐྱེན་དུ་མ་ལྷན་ ཅིག་ ཏུ་འདུས་ནས་སམ་ཕྲད་ནས་བྱས་པས་ན་་་
འདུས་བྱས་ཏེ། རྒྱུ་རྐྱེན་རྟེན་འབྲེལ་ཚོགས་ཙམ་ལ་བརྟེན་ནས་་་་
བས 428



འབྱུང་ཞེས་པའི་ཐ་ཚིག་གོ། དེ་ལྟར་བྱས་ན་ནམ་མཁའ་སྟོང་པ་
ལས་མྱུ་གུ་སྔོན་པོ་མི་འབྱུང་བའི་ཚུལ་དུ་གང་ཡང་རྒྱུ་མེད་དུ་མི་འབྱུང་
བས་འབྲས་བུ་གང་ཞིག་འདོད་ཀྱང་དེའི་རྒྱུ་ལ་འབད་དགོས། དེ་
བཞིན་དུ་ནས་ཀྱི་ས་བོན་ལས་འབྲས་ཀྱི་མྱུ་གུ་མི་འབྱུང་བ་དང་འདྲ་
བར། གང་ཡང་མི་མཐུན་པའི་རྒྱུ་ལས་མི་འབྱུང་བས་འབྲས་བུ་གང་
ཞིག་འདོད་ཀྱང་མཐུན་པའི་རྒྱུ་ལ་བརྟེན་དགོས། ས་བོན་དང་ཆུ་
ལུད་སོགས་རྒྱུ་རྐྱེན་མཐའ་དག་མ་ཚང་ན་མྱུ་གུ་མི་འབྱུང་བ་བཞིན་དུ་
གང་ཡང་རྒྱུ་ཚོགས་མ་ཚང་ན་མི་འབྱུང་བས་འབྲས་བུ་གང་ཞིག་་་་
འདོད་ཀྱང་དེའི་རྒྱུ་ཚོགས་རྣམས་ཚང་བར་བསྒྲུབ་དགོས། ཞིང་
རྨོས་པ་དང་ལུད་སྦྱར་བ་སོགས་ཀྱི་གོ་རིམ་འཆོལ་ན་ལོ་ཏོག་ལེགས་པོ་
མི་འབྱུང་བ་ལྟར་གང་ཡང་རྒྱུའི་གོ་རིམ་འཆོལ་ན་མི་འབྱུང་བས་་་་
འབྲས་བུ་གང་ཞིག་འདོད་ཀྱང་རྒྱུའི་གོ་རིམ་རྣམས་མ་འཆོལ་བ་བྱེད་
དགོས། ཆུ་ལུད་སོགས་མཐུན་རྐྱེན་རྣམས་ཚང་ཡང་སད་སེར་་་་
སོགས་འགལ་རྐྱེན་དང་མ་བྲལ་ན་ལོ་ཏོག་མི་འབྱུང་བ་བཞིན་དུ་གང་
ཡང་འགལ་རྐྱེན་གྱིས་བཅོམ་ན་མི་འབྱུང་བས་འབྲས་བུ་གང་ཞིག་
འདོད་ཀྱང་དེའི་འགལ་རྐྱེན་རྣམས་སེལ་དགོས་སོ། ། དེ་ལྟར་་་་
དགག་ཕྱོགས་ནས་འགལ་རྐྱེན་རྣམས་བསལ་ལ། སྒྲུབ་ཕྱོགས་ནས་
མཐུན་རྐྱེན་རྣམས་བསྟེན་ཅིང་། ། དེའང་ སྔར་ལྟར་ངོ་བོ་མ་ནོར།
- 429 ཡ་



གོ་རིམ་མ་འཕྱུགས། རྐང་གྲངས་མ་ཆད་པར་བྱས་ནས་ཚུལ་བཞིན་
བསྟེན་ན་འབྲས་བུ་གང་ཞིག་འདོད་ཀྱང་འགོག་མེད་དུ་འབྱུང་བར་
འགྱུར་བ་འདུས་བྱས་ཀྱི་ཆོས་ཉིད་དེ། རྣམ་འགྲེལ་ལས། མ་ཚང་
མེད་རྒྱུ་དེ་ལ་ནི། ། འབྲས་བུ་གང་གིས་ཟློག་པར་ནུས། ། ཞེས་
སོ། ། དེས་ན་འབྲས་བུ་ཆེ་བ་སངས་རྒྱས་ཀྱི་གོ་འཕང་ནས་ཆུང་བ་
འཇིག་རྟེན་པའི་ལོ་ཏོག་ཡན་ཆད་ཇི་ལྟར་འདོད་པ་བཞིན་དུ་མི་་་
འབྱུང་བ་ནི་དེ་དང་དེའི་རྒྱུ་ལ་མ་འབད་པའམ། འབད་ཀྱང་འབྲས་
བུ་དང་མི་མཐུན་པའམ། མཐུན་ཀྱང་ཆ་མ་ཚང་བའམ། ཚང་
ཡང་གོ་རིམ་ནོར་བའམ། མ་ནོར་ཡང་འགལ་རྐྱེན་གྱིས་བཅོམ་པ་
གང་རུང་གིས་ལན་པ་སྟེ། དེ་ལྟ་མ་ཡིན་ན་མི་འབྱུང་བའི་གནས་
མེད་པའི་ཕྱིར། ཞེས་བྱ་བར་གྲུབ་བོ། །
གཉིས་ པ་ ངོ༌ བོའི་ སྒོ་ ནས་ བྱེ་ བྲག་ ཏུ་ བཤད་ པ་ ལ་ གསུམ།
འདུས་བྱས་ཀྱི་གནད་ལ་བརྟེན་ནས་ལམ་གྱི་ངོ་བོ་ངེས་པ་སོགས་ཇི་
ལྟར་འགྲུབ་པ། ཚེ་སྔ་ཕྱི་སོགས་ཇི་ལྟར་འགྲུབ་པ། དོན་བསྡུས་
ནས་ལག་ལེན་དུ་ཇི་ལྟར་འཁྱེར་བའི་རིམ་པའོ། ། དང་པོ་ལ་
གསུམ་ལས། དང་པོ་ལམ་ གྱི་ངོ༌བོ་ངེས་པ་ཇི་ལྟར་འགྲུབ་པ་ནི།
དཔེར་ན་ནས་ཀྱི་མྱུ་གུ་གང་ཡིན་ཡང་ནས་ཀྱི་ས་བོན་ལས་འབྱུང་གི་གྲོ་
སྲན་ སོགས་གཞན་ལས་འབྱུང་བའི་གནས་མེད་པ་ལྟར། འདུས་
- 430



བྱས་ཐམས་ཅད་རང་དང་མཐུན་པའི་རྒྱུ་ལས་འབྱུང་གི་མི་མཐུན་པའི་
རྒྱུ་ལས་འབྱུང་བའི་གནས་མེད་པས། ། འབྲས་བུ་ཆེ་བ་གཟུགས་
ཀྱི་སྐུ་གཉིས་ཀྱང་ལམ་ཐབས་ཤེས་ཀྱི་རྒྱུ་ལས་འབྱུང་གི་གཞན་ལས་
འབྱུང་བའི་གནས་མེད་པ་སྟེ། ། ཐོབ་བྱ་ཐོབ་བྱེད་ཀྱི་རིགས་་་་་
ཐམས་ཅད་ལ་དེས་མཚོན་ནས་སོ། ། དེ་ལྟར་བྱས་ན་ལམ་དང་
ལམ་མིན་གྱི་རྣམ་དབྱེ་ནི་འབྲས་བུ་དང་མཐུན་མི་མཐུན་གྱིས་བཞག་
དགོས་པས། དབུ་ཚད་ཀྱི་གཞུང་རྣམས་སུ་མི་མཐུན་པའི་རྒྱུ་ལས་སྐྱེ་
བ་བཀག་པ་ཡང་ལམ་གྱི་ངོ་བོ་མ་ནོར་བར་ངོས་ཟིན་པའི་ཆེད་དུའོ། །
གཉིས་པ་གྲངས་ངེས་པ་ཇི་ལྟར་འགྲུབ་པ་ནི། རྒྱུ་མ་ཚང་ན་
འབྲས་བུ་མི་འབྱུང་བའི་གནད་ཀྱིས་ཐོབ་བྱེད་ལམ་གྱི་ཆ་མ་ཚང་ན་
ཐོབ་བྱའི་འབྲས་བུ་མི་འབྱུང་བར་གསུངས་ཏེ། རྗེ་རིན་པོ་ཆེས།
ཡོངས་རྫོགས་ཀྱི་འབྲས་བུ་ཐོབ་པར་འདོད་ན་ཡོངས་རྫོགས་ཀྱི་རྒྱུ་ལ་
བསླབ་དགོས་ཀྱི། ཕྱོགས་རེས་མི་ཆོག་ཅེས་ནན་ཏན་ཆེན་པོས་་་་
གསུངས་སོ། ། གཞན་ཡང་སྟོན་དུས་སུ་འབྲུ་སྣ་བཟང་ལ་མང་བ་
ཇི་སྙེད་འབྱུང་བ་ནི་དཔྱིད་དུས་སུ་དེ་ཉིད་བཏབ་པའི་འབྲས་བུ་ཡིན་
པ་ལྟར། འབྲས་དུས་སུ་ཡོན་ཏན་བཟང་ལ་མང་བ་ཇི་སྙེད་འབྱུང་
བ་ནི་དཔྱིད་དུས་སུ་དེ་སྙེད་ཉམས་སུ་བླངས་པའི་ལག་རྗེས་ཡིན་པས།
ཐོབ་པར་བྱ་བའི་སངས་རྒྱས་ཀྱི་གོ་འཕང་ལ་ཡོན་ཏན་ཇི་ལྟར་མངའ་
431 བདལ་



བ་དང་རྗེས་སུ་མཐུན་པའི་ཉམས་ལེན་གྱི་གཞི་ཆེ་ལ་ཕུན་སུམ་ཚོགས་
པ་འདིང་དགོས་ཀྱི། དམན་པ་དང་ཕྱོགས་རེས་ཚིམ་མི་ཉན་ནོ། །
ཞེས་ཀྱང་གསུངས་སོ། །
སྤྱིར་གྲངས་ངེས་པའི་རྒྱུ་མཚན་ནི། མང་ན་མི་དགོས་ཤིང་
ཉུང་ན་མི་འདུ་བས་ཡིན་ནོ། ། དེས་ན་མདོ་སྔགས་ཡོངས་རྫོགས་
ལྟ་ཞོག་གི་ཕྱོགས་རེ་ཡང་ཇི་བཞིན་རྔོ་མི་ཐོགས་པ་བདག་ལྟ་བུས་ནི་
ཀུན་ཀྱང་སྨོན་པའི་ཡུལ་དུ་བྱས་ནས་ཏེ། ཕྱོགས་རེར་མ་ཤོར་བར་
ཡོངས་རྫོགས་ཉམས་སུ་ལེན་ཐུབ་པ་ཞིག་བྱུང་ན་ཅི་མ་རུང་སྙམ་དུ་
སྐོམ་པས་ཆུ་འདོད་ལྟར་འདུན་པ་ཡང་ནས་ཡང་དུ་སྦྱོང་དགོས་སོ། །
དེ་ལྟར་བྱས་ན་རིང་པོར་མི་ཐོགས་པར་མཐའ་དག་ཉམས་སུ་ལེན་
ཐུབ་ པའི་ གོ་སྐབས་ཤིག་ངེས་པར་དུ་འོངས་ཏེ། དཀོན་མཆོག་་་་
བརྩེགས་ པ་ ལས། ཆོས་ རྣམས་ ཐམས་ ཅད་ རྐྱེན་ བཞིན་ ཏེ། །
འདུན་པའི་རྩ་ལ་རབ་ཏུ་གནས། ། གང་གིས་སྨོན་ལམ་ཅི་བཏབ་
པ། ། དེ་ འདྲའི་ འབྲས་ བུ་ ཉིད་ དུ་ འབྱུང༌། ། ཞེས་ སོ། །
སྨོན་པའི་ཡུལ་དུ་བྱས་ནས་ཀྱང་ཉམས་སུ་ལེན་ལུགས་ཤིག་ཡོད་པ་རྗེ་
བཙུན་འཇམ་པའི་དབྱངས་ཀྱི་ཞལ་ཆབ་དྲོན་མོ་ རྗེ་ཡབ་སྲས་ནས་
བརྒྱུད་པའི་མན་ངག་ལས་འབྱུང་བ་བཞིན་དུ་བསྐྱངས་ཤེས་ན། ཇི་
སྐད་དུ། གཅིག་ཀྱང་མི་སྤོང་ཀུན་ཀྱང་སངས་རྒྱས་ཀྱི། ། ལམ་དུ་
432 ཨ་



བསྲེལ་བར་ཤེས་ན་མཁས་པའི་ཕུལ། ། ཞེས་པ་དེ་འབྱུང་གི་་་་
གཞན་དུ་ཕྱོགས་གཅིག་ལ་ངེས་པ་ལྟར་སྣང་ཞིག་རྙེད་ལོ་བྱས་པ་ན།
གཞན་ཐམས་ ཅད་མི་དགོས་ པར་མཐོང་སྟེ་སྤོང་ཉེན་ཆེན་པོ་ཡོད་
ཅིང་། དེ་ལྟར་སོང་ན་ཚེ་རབས་གཞན་དུའང་ལམ་ཡོངས་རྫོགས་
ཉམས་སུ་ལེན་པའི་སྐལ་བ་དང་བྲལ་བས་དོན་མ་ཡིན་པ་ཆེན་པོ་་
བསྐྱེད་པར་གསུངས་སོ། ། མདོར་ན་ཆུ་ལུད་སོགས་ རྒྱུ་རྐྱེན་མ་ །
ཚང་ན་མྱུ་གུ་ཇི་ལྟར་བྱས་ཀྱང་མི་འབྱུང་བ་མངོན་སུམ་དུ་མཐོང་
བཞིན་པའི་དཔེས་རྒྱུ་ཚོགས་མ་ཚང་ན་འབྲས་བུ་ཇི་ལྟར་བྱས་ཀྱང་མི་
འབྱུང་བའི་འདུས་བྱས་རྒྱུ་འབྲས་ཀྱི་གནད་ལ་ངེས་པ་ཇི་བཞིན་རྙེད་
ཐུབ་པ་ཞིག་བྱུང་ན། ལམ་ཐབས་ཤེས་ཀྱི་ཆ་མཐའ་དག་མ་ཚང་ན་ ་
འབྲས་བུ་སངས་རྒྱས་ཀྱི་གོ་འཕང་ཇི་ལྟར་བྱས་ཀྱང་མི་འབྱུང་བར་
ཤེས་ནས་ མདོ་ སྔགས་ཡོངས་རྫོགས་ཀྱི་ཉམས་ལེན་ལ་འཇུག་ཅིང་།
ཐ་ན་མོས་པ་ཡིད་བྱེད་ཚུན་གྱིས་ཀྱང་འཇུག་པ་ཞིག་འོང་གི་གཞན་དུ་
མི་འབྱུང་བས་འདུས་བྱས་རྒྱུ་འབྲས་ཀྱི་ཚུལ་ལ་མ་མཁས་པར་བྱའོ། །
གསུམ་པ་གོ་རིམ་ངེས་པ་ཇི་ལྟར་འགྲུབ་པ་ན། རྩ་བའི་རྒྱུ་
ནས་མཐར་ཐུག་གི་འབྲས་བུའི་བར་དུ་གོ་རིམ་མཐར་ཆགས་སུ་འབྱུང་
བ་འདུས་བྱས་ཀྱི་ཆོས་ཉིད་ཡིན་པའི་གནད་ཀྱིས་ལམ་གྱི་གོ་རིམ་ངེས་
པར་གསུངས་ཏེ། དཔེ་བཞིའི་སྒོ་ནས་སོ། ། དེ་ལ་དང་པོ་ནི།
- 433 ཁ



དཔེར་ན་ཤིང་གི་རྩ་བ་ནས་རྩེ་མོའི་བར་དུ་གོ་རིམ་མཐར་ཆགས་སུ་སྐྱེ་
ཡི། ལྡོག་ནས་དང་ཅིག་ཅར་དུ་སྐྱེ་བའི་གནས་མེད་པ་ལྟར། ལམ་
གྱི་རྩ་བ་དད་པ་ནས་འབྲས་བུ་སངས་རྒྱས་ཀྱི་སའི་བར་དུ་གོ་རིམ་
མཐར་ཆགས་དུ་སྐྱེ་ཡི། ལྡོག་ནས་དང་ཅིག་ཅར་དུ་སྐྱེ་བའི་གནས་
མེད་དེ། ་ ཅིའི་ཕྱིར་ན་ལམ་འོག་མ་འོག་མ་རྒྱུ་དང་གོང་མ་གོང་མ་
འབྲས་བུ་ཡིན་ཞིང་། རྒྱུ་འབྲས་འཆོལ་ནས་སྐྱེ་བའི་གནས་མེད་པའི་
ཕྱིར་རོ། ། དེ་ལྟར་ཤིང་གི་རྩ་བ་དང་སྡོང་བུ་སོགས་འོག་མ་འོག་མ་
བྱུང་ན་གོང་མ་གོང་མ་སྐྱེ་ཞིང་མེད་ན་མི་འབྱུང་བ་དང་འདྲ་བར་ལམ་
གོང་འོག་ལའང་གསུངས་ཏེ། མདོ་རྒྱན་ལས། སྙིང་རྗེ་དང་ནི་
བཟོད་དང་སེམས་པ་དང་། ། སྨོན་ལམ་སྐྱེ་བ་སེམས་ཅན་ཡོངས་
སྨིན་བྱེད། ། དང་པོ་རྩ་བ་ཐ་མ་འབྲས་མཆོག་ལྡན། ། འདི་ནི་
སྙིང་རྗེའི་ལྗོན་ཤིང་ཆེན་པོ་ཡིན། ། རྩ་བ་སྙིང་རྗེ་མེད་གྱུར་ན། །
དཀའ་སྤྱད་བཟོད་པ་ཉིད་མི་འགྱུར། ། བློ་ ལྡན་སྡུག་བསྔལ་མི་
བཟོད་ན། ། སེམས་ཅན་དོན་སེམས་ཉིད་མི་འགྱུར། ། ཞེས་པ་
ནས། ལོ་མ་འདོར་ལེན་རྐྱེན་རྣམ་གཉིས། གྲུབ་པ་དེ་ཕྱིར་མེ་ཏོག་
དང༌། ། འབྲས་བུ་དོན་ཡོད་ཤེས་པར་བྱ། ། ཞེས་པའི་བར་
གྱིས་ཏེ། གཞན་དུའང་མང་ངོ༌། ། དེ་ལྟར་བྱས་ན་འོག་མའི་
རྟོགས་པ་རང་རྒྱུད་ལ་མེད་པར་ཤེས་བཞིན་དུ་གོང་མར་རྒྱུགས་ནས་
-
434 ཁ་བ་



སྐྱེས་སུ་རེ་བ་ནི། ཤིང་གི་རྩ་བ་མ་ཚུགས་པར་མཐོང་བཞིན་དུ་སྡོང་
བུ་སོགས་སྐྱེས་སུ་རེ་བ་དང་འདྲ་བས་རྒྱུ་མེད་ཀྱི་འབྲས་བུར་རེ་བ་ཁོ་
ནའོ། ། དེས་ན་ཤིང་གི་འབྲས་བུ་འདོད་པས་རྩ་བ་ནས་བརྩམས་ཏེ་
རིམ་གྱིས་བསྐྱེད་པ་ལས་བྱར་མེད་པ་ལྟར། གོང་མ་སྐྱེ་བར་འདོད་
ན་འོག་མ་ནས་བརྩམས་ཏེ་རིམ་གྱིས་བསྐྱེད་པ་གནད་དེ། ལམ་རིམ་
ཆེ་བ་ལས། གང་ཟག་ཐ་མ་ཞིག་ཡིན་ན་ནི་གོང་མོ་ནས་སྦྱངས་ཀྱང་
བསམ་པ་གོང་མ་མི་སྐྱེ་ལ། འོག་མ་དོར་བས་གང་ཡང་མེད་པར་
འགྱུར་བའི་ཕྱིར་རོ། ། ཞེས་སོ། དཔེ་གཉིས་པ་ནི། ཐེམ་སྐས་
འཛེག་པ་ལ་མཚོན་ན། སྐས་གདང་འོག་མ་ནས་བརྩམས་ཏེ་རིམ་
གྱིས་འཛེགས་ན་རྩེ་མོའི་བར་དུ་ཚེགས་མེད་པར་འཛེགས་ནུས་ཀྱི།
གཞན་དུ་མགྱོགས་འདོད་ཀྱི་བསམ་པས་དང་པོ་ཉིད་ནས་རྩེ་ལ་མཆོང་
ལོ་བྱས་ན་ལྟུང་བ་ལས་འོས་མེད་པ་ལྟར། ལམ་གྱི་དམའ་ཤོས་དད་
པ་ནས་བརྩམས་ཏེ་རིམ་གྱིས་བསྐྱེད་ན་མཐོ་ཤོས་སངས་རྒྱས་ཀྱི་སའི་
བར་དུ་ཚེགས་མེད་པར་བགྲོད་ནུས་ཀྱི། དེ་ལྟར་བྱས་པ་ལ་འགོར་
བར་བསམས་ཏེ་དང་པོ་ན་ས་གང་མཐོ་ཤོས་ཤིག་ལ་བསྙེགས་ལོ་བྱས་
ན་གོལ་བ་ལས་འོས་མེད་པས། དེ་ལ་དགོངས་ཏེ། འོག་མས་རྒྱུད་
མ་སྨིན་པ་གོང་མར་བཀྲི་བ་དང་འཇུག་པ་གཉིས་ཀ་ནན་ཏན་གྱིས་
དགག་པར་མཛད་དོ། ། གཞན་ཡང་སྐས་གདང་འོག་མ་འོག་མར་
- 435 ཁ



སླེབས་ན་དེའི་གོང་མ་གོང་མར་འཛེགས་པ་ལ་ཚེགས་མེད་པ་ལྟར།
ལམ་འོག་མ་འོག་མ་རྒྱུད་ལ་སྐྱེས་ན་གོང་མ་གོང་མ་སྐྱེ་བ་ལ་ཚེགས་མེད་
པས། གོང་མ་གང་ཞིག་སྐྱེ་བར་འདོད་ཀྱང་དེའི་འོག་མ་སྔོན་ལ་
བསྐྱེད་ཐབས་བྱེད་དགོས་པ་སྟེ། དཔེར་ན་སྐས་གདང་རིམ་པ་གང་
དུ་སླེབ་པར་འདོད་ཀྱང་དེའི་འོག་མར་སྔོན་ལ་སླེབས་ ཐབས་བྱེད་
དགོས་པ་བཞིན་ནོ། ། དོན་གྱི་གནད་འགག་འདི་ལྟ་བུ་ལ་་་་་་
གཟིགས་ནས་རྗེ་བཙུན་བརྟན་པའི་འཁོར་ལོས། དེས་ན་སྔགས་ལ་
སོགས་པ་གང་ཟབ་ཟེར་བ་རྣམས་རེ་ཞིག་བཞག་ནས་ངེས་འབྱུང་ལ་
རྟོག་བསྒོམ་བྱ་དགོས། ཞེས་དང་། རིམ་ལྔ་ན། ཐབས་འདི་
རྫོགས་པའི་ སངས་རྒྱས་ཀྱིས། ། སྐབས་ཀྱི་རིམ་པ་ལྟ་བུར་་་་་་་
གསུངས། ། ཞེས་ སོ། དེར་མ་ཟད་ གོང་མའི་ཞལ་ནས་ཀྱང་།
ཆོས་མཐོ་བ་གཅིག་པུས་མི་ཆོག་གི་གང་ཟག་ཀྱང་མཐོན་པོར་སླེབས་
པ་ཞིག་དགོས་ཏེ། དེ་ལྟ་མ་ཡིན་ན་སེང་གེའི་འོ་མ་སྣོད་ཕལ་བར་
བླུག་པ་དང་འདྲ་བར་སྣོད་བཅུད་གཉིས་ཀ་ཆུད་ཟོས་སུ་འགྲོ་ཉེན་
ཡོད་ གསུང་ བ་ སོགས་ ཤིན་ ཏུ་ མང་ ངོ༌། ། དཔེ་ གསུམ་ པ་ ནི།
སྔོན་རྒྱལ་པོ་ཞིག་ཡུལ་གཞན་དུ་སོང་ཤུལ་དུ་དེའི་བཙུན་མོའི་ནང་གི་
སྡུག་ཤོས་དེ་གུམ་ཐལ་བ་ལ་དེར་བློན་པོའི་བསམ་པར་དང་པོ་ནས་
གུམ་ཞེས་གསོལ་ན་རྒྱལ་པོ་མྱ་ངན་གྱིས་ བརྣངས་ནས་ བརྒྱལ་བར་
བས། 436 ཁ་



འགྱུར་བས་ཐབས་ཤིག་བྱ་སྙམ་དུ་ཐོག་མར་བཙུན་མོའི་དཔྲལ་བར་
ཕོལ་མིག་ཅིག་སྐྱེས་སོ་ཞུས། དེ་རྗེས་ཕོལ་མིག་དེ་ཇེ་ཆེར་སོང་ནས་
གདོང་པ་ཕྱེད་ཙམ་ཁེབས་ཐལ་ཞུས། དེ་ནས་ད་ནི་བཞིན་རིལ་གྱིས་
ཁེབས་ཏེ་ལྟར་མི་ཉན་པར་གྱུར་ཞུས་པས། རྒྱལ་པོའི་བསམ་པར་དེ་
ལྟར་གྱུར་ཚེ་ང་ཡུལ་དུ་མ་སླེབ་གོང་དུ་ཁོ་ཤི་ན་རུང་སྙམ་པ་ཤར་བས།
དེའི་ཚེ་གཞི་ནས་གུམ་ཞེས་བྱས་པས་རྒྱལ་པོ་ལ་མྱ་ངན་ཅི་ཡང་མ་བྱུང་
བའི་ལོ་རྒྱུས་ལྟར། བླ་མས་སློབ་མ་བཀྲི་བ་ནའང་འཁྲིད་མཁས་པོ་
དེ་འདྲ་ཞིག་བྱ་དགོས་པར་གསུངས་ཏེ། ་ དཔེ་འདི་ནི་ཤིན་ཏུ་གནད་
ཆེ་བ་ཞིག་ཏུ་རྟོགས་སོ། །་ དེ་དག་གི་ཚུལ་ཡང་། བསོད་ནམས་
མིན་པ་དང་པོ་ཟློག། བར་དུ་བདག་ནི་ཟློག་པར་བྱེད། ། ཐ་
མར་ལྟ་ཞིག་ཀུན་ཟློག་བ། ། གང་གིས་ཤེས་དེ་མཁས་པ་ཡིན། །
ཞེས་གསུངས་པ་ལྟར། གདུལ་བྱ་རིམ་གྱིས་བཀྲི་དགོས་པས་དང་པོ་
ཉིད་ནས་ཆོས་ཟབ་ཅིང་ཕྲ་བ་བློས་མི་འཆུན་པ་དག་ལ་མི་སྦྱོར་བར་ ་་
གང་སླ་ཞིང་རགས་ལ་བློས་འཆུད་ཚོད་ཙམ་ལ་སྦྱར་ནས་འཁྲིད་དགོས་
པ་སྟེ། འཕགས་པ་ལྷས། གང་ཞིག་གང་གང་ལ་དགའ་བ། །
དེ་དེ་ཉིད་ལ་སྔར་སྦྱར་བྱ། ། ཉམས་པར་གྱུར་བ་དམ་ཆོས་ཀྱི། །
སྣོད་ནི་ཅིས་ཀྱང་མ་ཡིན་ནོ། ། ཞེས་དང༌། 1:|: འཕགས་པ་ཐོགས་
མེད་ཀྱིས། བྱང་ཆུབ་སེམས་དཔའ་ནི་རིམ་གྱིས་དགེ་བའི་ཕྱོགས་
- 437 །



ཡང་དག་པར་འགྲུབ་པར་བྱ་བའི་ཕྱིར་སེམས་ཅན་བྱིས་པའི་ཤེས་རབ་
ཅན་རྣམས་ལ་ ཐོག་མར་སླ་བའི་ཆོས་ སྟོན་ པར་བྱེད་ཅིང་སླ་བའི་་་
གདམས་ངག་དང་རྗེས་སུ་བསྟན་པ་རྗེས་སུ་འཇུག་པར་བྱེད་དོ་ཞེས་
ཏེ། གཞན་ཡང་མང་ངོ༌། ། དཔེ་བཞི་པ་ནི། བཟའ་བཏུང་གི་
རྒྱུ་ལ་ཚོས་དཀའ་སླའི་རིམ་པ་དུ་མ་ཞིག་ཡོད་པས་དེ་དང་བསྟུན་ནས་
རིམ་གྱིས་སྦྱོར་དགོས་པར་མ་ཟད། གང་དང་གང་ཞིག་སྦྱོར་བའི་
དུས་ལ་བབ་མ་བབ་ཀྱང་ལྟ་དགོས་པ་བཞིན་དུ། འཇུག་པར་བྱ་
བའི་ཆོས་ཀྱི་ཚུལ་ལའང་འཇུག་པ་པོའི་བློས་འཆུན་དཀའ་སླའི་རིམ་པ་
དུ་མ་ཞིག་ཡོད་པས། དེ་དང་བསྟུན་ནས་བློ་རིམ་གྱིས་བཀྲི་དགོས་
པར་མ་ཟད། གང་དང་གང་ལ་བཀྲི་བའི་དུས་ལ་བབ་མ་བབ་ཀྱང་
ངེས་པར་དུ་ལྟ་དགོས་པ་ སྟེ། ་ མདོར་ན་སྨན་གང་དང་གང་ཡིན་
ཡང་སྨན་པ་རང་གིས་ཇི་ལྟར་འདོད་འདོད་དུ་སྟེར་རྒྱུ་མ་ཡིན་པར་
ནད་པ་གང་དང་གང་གི་ནད་ལ་བལྟས་ནས་སྟེར་ལུགས་བྱེད་དགོས་
པ་བཞིན་དུ། ཆོས་གང་དང་གང་ཡིན་ཡང་བླ་མ་རང་གིས་ཇི་ལྟར་
འདོད་འདོད་དུ་འཆད་རྒྱུ་མ་ཡིན་པར། སློབ་མ་དེ་དང་དེའི་རྒྱུད་
ཚོད་དང་བསྟུན་ནས་འཆད་ལུགས་བྱེད་དགོས་པར་གསུངས་སོ། །
དེ་ལྟར་ཡང་མདོ་ལས། ཇི་ལྟར་ནད་པ་ནད་པ་ལ། ། སྨན་པས་
སྨན་རྣམས་གཏོང་བ་བཞིན། ། སངས་རྒྱས་དེ་བཞིན་སེམས་ཅན་
438 ་



ལ། ། ཇི་ཙམ་བཟོད་པའི་ཆོས་བསྟན་ཏོ། ། ཞེས་སོ། ། ཇི་
སྐད་བཤད་པ་དེ་དག་ནི་དངོས་སུ་བླ་མས་སློབ་མ་བཀྲི་བའི་དབང་དུ་
བྱས་མོད་ཀྱང་། རང་གིས་རང་བཀྲི་བ་ལའང་འདྲ་སྟེ་རྒྱུ་མཚན་
མཚུངས་པའི་ཕྱིར་རོ། ། དེ་ལྟར་རྒྱུའི་ངོ་བོ་ནོར་བ་དང་གྲངས་མ་
ཚང་བ་དང་། གོ་རིམ་འཆོལ་བ་ལ་ནི་འབྲས་བུ་ཕལ་བ་མྱུ་གུ་ཙམ་
ཡང་མི་འབྱུང་ན། ་ཐོམས་ཅད་མཁྱེན་པའི་ཡེ་ཤེས་ལྟ་ཅི་སྨོས་པར་
གཟིགས་ནས་ལམ་གྱི་ངོ་བོ་ངེས་པ། གྲངས་ངེས་པ། གོ་རིམ་ངེས་
པ་རྣམས་ཤིན་ཏུ་གལ་ཆེ་བར་གསུངས་ཏེ། འདིར་ངེས་པ་ནི་ཤེས་
པའི་དོན་ཡིན་ནོ། ། .
གཉིས་པ་ཚེ་སྔ་ཕྱི་སོགས་ཇི་ལྟར་འགྲུབ་པ་ལ་གསུམ་སྟེ། སྐྱེ་
བ་སྔ་ཕྱི་ཡོད་པ་ཇི་ལྟར་འགྲུབ་པའི་ཚུལ། ་ལས་འབྲས་ཡོད་པ་ཇི་
ལྟར་འགྲུབ་པའི་ཚུལ། ཐར་བ་དང་ཐམས་ཅད་མཁྱེན་པ་ཡོད་པ་ཇི་
ལྟར་འགྲུབ་པའི་ཚུལ་ལོ། ། དང་པོ་ནི། གོང་དུ་ཇི་སྐད་བཤད་
པ་བཞིན་དུ་འདུས་བྱས་ཡིན་ཚད་མི་མཐུན་པའི་རྒྱུ་ལས་མི་སྐྱེ་བ་དེ་
ལྟར་ཡིན་ན། བྱིས་པ་སྐྱེས་མ་ཐག་པའི་རིག་པ་ཡང་དེ་ལས་མི་སྐྱེ་
བས་རིགས་མཐུན་གྱི་རྒྱུ་ལས་སྐྱེད་དགོས། དེ་ལྟ་ན་རིག་རྒྱུན་སྔ་མ་
ལས་སྐྱེ་དགོས་པས་རྒྱུ་མཚན་དེ་ཉིད་ཀྱིས་ཚེ་སྔ་མ་ཡོད་པ་གྲུབ་ཅིང་།
སྔ་ མ་ ཡོད་ པར་ གྲུབ་ ན་ ཕྱི་ མ་ ཡོད་ པའང་ དོན་ གྱིས་ གྲུབ་ པས།
ཀ ཁ 439 -



འདུས་བྱས་རྒྱུ་འབྲས་ཀྱི་ལམ་ནས་ཚེ་སྔ་ཕྱི་ཡོད་པར་དཔོག་ཚུལ་ནི་དེ་
ལྟར་རོ། ། གཉིས་པ་ལས་འབྲས་ ཡོད་ པ་ ཇི་ ལྟར་ འགྲུབ་ པ་ནི།
དཔེར་ན་ནས་ཀྱི་ས་བོན་ལས་ནས་ཀྱི་མྱུ་གུ་སྐྱེ་བ་དང་འདྲ་བར།
སྤྱིར་མཐུན་པའི་རྒྱུ་ལས་མཐུན་པའི་འབྲས་བུ་འབྱུང་བའི་རྒྱུ་མཚན་
དང་སྦྱར་ན་བྱེ་བྲག་ལས་བཟང་ངན་དགེ་སྡིག་གི་རྒྱུ་ལས་འབྲས་བུ་
བཟང་ངན་བདེ་སྡུག་ཏུ་འགྱུར་བ་སུས་ཀྱང་ཤེས་ནུས་པས། ཅི་འདྲ་
བ་ཡི་ལས་བྱས་པ། ། འབྲས་བུ་དེ་འདྲ་ཉིད་དུ་འབྱུང༌། ། ཞེས་
པ་ལྟར་གྱི་ལས་འབྲས་བསླུ་བ་མེད་པའི་ཚུལ་ཡང་འདུས་བྱས་ཀྱི་་
གནད་ལ་བསམས་ན་ཤེས་ནུས་སོ། ། གསུམ་པ་ལ། ཐར་བ་ཡོད་
པ་ཇི་ལྟར་འགྲུབ་པ་དང་། ཐམས་ཅད་མཁྱེན་པ་ཡོད་པ་ཇི་ལྟར་
འགྲུབ་པའོ། ། དང་པོ་ནི། འཁོར་བའི་རྩ་བ་བདག་འཛིན་ཡིན་
ཞིང༌། དེ་བདག་མེད་རྟོགས་པའི་ཤེས་རབ་ཀྱིས་སྤོང་ནུས་པའི་རྒྱུ་
མཚན་གྱིས་ཐར་བ་ཐོབ་པའི་སྐབས་ཡོད་པར་གསུངས་ཏེ། རྣམ་
འགྲེལ་ལས། དེ་ནི་གཏན་དུ་བ་མིན་ཏེ། ། རྒྱུ་ལ་གེགས་སོགས་
སྲིད་ཕྱིར་རོ། ། ཞེས་གསུངས་པ་ལྟ་བུའོ། ། དེ་ལྟར་བྱས་ན་
ཐར་པའི་གོ་འཕང་ཐོབ་ཏུ་ཡོད་པར་གསུངས་པ་ཡང་རྒྱུ་འགག་ན་
འབྲས་བུ་ལྡོག་པའི་འདུས་བྱས་ཀྱི་གནད་ལ་བརྟེན་ནས་ཏེ། རེ་ཞིག་
དེ་ཙམ་མོ། ། གཉིས་པ་ནི། ཇི་སྐད་དུ། རྒྱུ་ཚོགས་པ་ལས་
= 440ལ་



འབྲས་སྐྱེ་བ། །་རྗེས་སུ་དཔོག་པ་གང་ཡིན་པ། ། དོན་གཞན་
ལ་ ནི་ མི་ ལྟོས་ ཕྱིར། ། དེ་ ནི་ རང་ བཞིན་ ཡིན་ པར་ བརྗོད། །
ཅེས་གསུངས་པ་ལྟར། རྒྱུ་ཚོགས་ཚང་ན་འབྲས་བུ་སྐྱེ་བ་འདུས་བྱས་
ཀྱི་རང་བཞིན་ཏེ་ཆོས་ཉིད་ཡིན་ལ། དེ་དང་སྦྱར་ན་རྒྱུ་ཚོགས་་་་
གཉིས་རྫོགས་པའི་སྐབས་ཡོད་པ་འབྲས་བུ་སངས་རྒྱས་ ཐོབ་པའི་་
སྐབས་ཡོད་པར་ཡང་ཤེས་ནུས་སོ། ། གཞན་ཡང་སྔར་ལྟར་སྤྱིར་
དགེ་སྡིག་གི་རྒྱུ་ལས་བདེ་སྡུག་གི་འབྲས་བུ་འབྱུང་བར་འགྲུབ་པ་ན།
བྱེ་བྲག་དགེ་སྡིག་གི་རྒྱུ་ཆེ་ཤོས་གཉིས་ལས་བདེ་སྡུག་གི་འབྲས་བུ་ཆེ་
ཤོས་གཉིས་སུ་འགྱུར་བའང་འགྲུབ་པས། དེས་ཀྱང་སངས་རྒྱས་ཀྱི་
གོ་འཕང་ཡོད་པར་དཔོག་ནུས་པ་སྟེ། ་དགེ་སྡིག་གི་འབྲས་བུ་ཆེ་
ཤོས་གཉིས་ལ་རིམ་བཞིན་སངས་རྒྱས་ཀྱི་བདེ་བ་དང་མནར་མེད་ཀྱི་
དུ ཁའི་དོན་ཚང་བས་སོ་སྙམ་མོ། ། ་་
གསུམ་པ་དོན་བསྡུས་ནས་ལག་ལེན་དུ་སྦྱོར་བའི་རིམ་པ་ནི།
ལམ་གྱི་དམིགས་སྐོར་གང་དང་གང་ལའང་སྐྱེད་བྱེད་ཀྱི་རྒྱུའི་ངོ་བོ།
གྲངས་ངེས། གོ་རིམ་སོགས་ཐོག་མར་ཐོས་བསམ་གྱི་ལེགས་པར་
གཏན་ལ་ཕབ་ནས་ཤེས་པར་བྱེད། ། དེ་ནས་ཇི་ལྟར་ཤེས་པ་དེ་ལྟར་
བསྒོམས་པས་རྒྱུད་ལ་སྦྱར་ནས་ཚུལ་བཞིན་ཉམས་སུ་བླངས་ན་ས་ལམ་
ཉམས་རྟོགས་མཐའ་དག་གདོན་མི་ཟ་བར་སྐྱེ་སྟེ། འབྲས་བུ་རྒྱུའི་
441 ཁ་



གཞན་དབང་ཅན་ཡིན་པས་གང་དང་གང་གི་རྒྱུ་ཚོགས་ཚང་ན་དེ་
དང་དེ་མི་སྐྱེ་བའི་དབང་མེད་པའི་ཕྱིར་རོ། ། དེ་ལྟར་བསྒོམ་པའི་
ཚེ་ཡང་བྱམས་འཇམ་དབྱངས་ནས་བརྒྱུད་པའི་མན་ངག་བཞིན་ལག་
ལེན་སུམ་སྤྲེལ་དང་སྦྱོར་བ་གཉིས་ལྡན་དུ་བྱ་བར་ཤིན་ཏུ་ཡང་གཅེས་
ཏེ། དཔེར་ན་ཞིང་སར་ལོ་ཏོག་བསྐྲུན་པའི་ཚེ་ཡང་འགལ་རྐྱེན་གྱོ་
དུམ་སོགས་བསལ། མཐུན་རྐྱེན་ཆུ་ལུད་སོགས་སྦྱར། ཉེར་ལེན་
གྲོ་སྲན་སོགས་འདེབས་དགོས་པ་བཞིན་དུ། རྒྱུད་ལ་ཉམས་རྟོགས་
བསྐྲུན་པའི་ཚེ་ཡང་འགལ་རྐྱེན་སྡིག་སྒྲིབ་སྦྱང་བ། མཐུན་རྐྱེན་
ཚོགས་བསགས་པ། ཉེར་ལེན་དམིགས་རྣམ་སྐྱོང་བ་སུམ་སྤྲེལ་དུ་བྱ་
དགོས་ཞེས་རྗེ་བཙུན་འཇམ་པའི་དབྱངས་ཀྱིས་ རྗེ་ རིན་པོ་ཆེར་་་་་
གསུངས་པ་ལྟར་དང༌། དམིགས་རྣམ་སྐྱོང་བའི་ཚེ་ཡང་རེས་འཇོག་
དང་ མ་གུས་པས་མ་ཡིན་པར་རྟག་པ་དང་གུས་པའི་སྒོ་ནས་སྦྱར་་་
དགོས་ པར་ རྗེ་ བཙུན་བྱམས་ པས་ གསུངས་ ཏེ། མདོ་ རྒྱན་ ལས།
དེ་ལ་རྟག་ ཏུ་བྱ་ བ་ དང༌། ། གུས་ པར་ བྱས་ཏེ་སྦྱར་བར་བྱ། །
ཞེས་ སོ། ། འདི་ ནི་ གཙུབ་ ཤིང༌ བདར་ བ་ ལྟ་ བུ་ ལ་ མཚོན་ ན།
རྒྱུན་འཐུད་ནས་དང་ཚུལ་བཞིན་བྱས་ནས་བདར་ན་མེ་མྱུར་དུ་འབྱིན་
པར་ འགྱུར་ གྱི། ་གཞན་ དུ་ མེ་ འབྱུང་ བའི་ སྐབས་ མེད་ པ་ ལྟར།
རྟག་གུས་ཟུང་གི་སྒོ་ནས་སྦྱར་མ་སྦྱོར་ལས་ཉམས་རྟོགས་དུས་ཐོག་ཏུ་
– 442



སྐྱེ་མི་སྐྱེ་ཡང་དཔེ་དེ་དང་འདྲ་བར་གསུངས་ པས་ ཤིན་ ཏུ་གནད་་་་
ཆེའོ། ། མདོར་ན་འབྲས་བུ་རྒྱུའི་ གཞན་དབང་ ཅན་ཡིན་ པས།
གང་ཡང་རྒྱུ་ལ་འདོར་ལེན་བྱ་བ་ལས་གཞན་དུ་འབྲས་བུ་ལ་འདོར་
ལེན་བྱར་མེད་ལ། དེའི་ཕྱིར་ཆགས་སོགས་ཀུན་ཉོན་གྱི་རྒྱུ་རྣམས་
འབད་པས་སྤོང་གང་ཐུབ་དང་།: དད་སོགས་རྣམ་བྱང་གི་རྒྱུ་རྣམས་
འབད་པས་བསྟེན་གང་ཐུབ་བྱ་དགོས་ཏེ། དེ་ལྟར་བྱས་ན་རྒྱུ་འབྲས་
མི་བསླུ་པའི་དོན་གྱིས་སྐྱོན་དང་སྡུག་བསྔལ་ཇེ་ཉུང་དང་ཡོན་ཏན་
དང་བདེ་བ་ཇེ་མང་ལ་སོང་སྟེ་མཐར་གྱིས་སྐྱོན་ཀུན་ཟད་དང་ཡོན་
ཏན་ཀུན་རྫོགས་ཀྱི་སངས་རྒྱས་སུ་འགྱུར་བའི་ཕྱིར་རོ། ། སྨྲས་པ།
འདུས་བྱས་གནས་ལུགས་གཞལ་བའི་མདའ་གཅིག་གིས། ། དཀའ་
གནས་བརྒྱ་ཕྲག་འབིགས་པའི་ངོ་མཚར་འཕྲུལ། ། འདི་ཀོ་རང་
གིས་ཤེས་པ་མ་ལགས་ཏེ། ། བླ་མ་རྣམས་ཀྱི་ཐུགས་རྗེའི་དྲིན་ལས་
སོ། ། གང་དག་རྒྱུ་འབྲས་རྣམ་དབྱེ་ཕྱོགས་ཙམ་ཡང་། ། མི་
ཤེས་བཞིན་དུ་གླེན་སྒོམ་འབའ་ཞིག་གིས། །་ ལམ་འབྲས་རྟོགས་པ་
རྒྱུད་ལ་སྐྱེར་འདོད་པ། ། དེ་དག་རྨོངས་པའི་གདོན་གྱིས་བསླུས་
པར་ཟད། ། ཇི་ལྟ་ཇི་ལྟར་དགེ་བའི་ལས་ལ་འཇུག། དེ་ལྟ་དེ་
ལྟར་བདེ་ལེགས་ཟླ་ལྟར་འཕེལ། ། ཇི་ལྟ་ཇི་ལྟར་སྡིག་པའི་ལས་ལ་
འཇུག། དེ་ལྟ་དེ་ལྟར་མི་འདོད་ཐོག་ལྟར་འབབ། ། ། འདུས་བྱས་
443 ཁ



རྒྱུ་འབྲས་རྟེན་ཅིང་འབྲེལ་འབྱུང་ཚུལ། ། – ཇི་བཞིན་གཟིགས་པ་
སངས་རྒྱས་ཉག་གཅིག་སྟེ། ། དེའི་ཕྱིར་དེའིགསུང་རྒྱུ་འབྲས་རྣམ་
གཞག་ ལ། ། འཁྲུལ་ བའི་ དྲི་ མ་ རྡུལ་ ཙམ་ མངའ་ མ་ ལགས། །
ཞེས་བྱ་བ་ནི་བར་སྐབས་ཀྱི་ཚིགས་སུ་བཅད་པའོ། ། །
གཉིས་པ་མཚོན་བྱ་མི་རྟག་འཆད་པ་ལ། ངོ་བོ། དབྱེ་བ།
དོགས་གཅོད་དོ། ། དང་པོ་ནི། མདོ་དྲན་པ་ཉེར་བཞག་ལས།
སྐད་ཅིག་མ་གཅིག་ཏུ་འཇུག་པའི་མི་རྟག་པ་དང་། ཞེས་འབྱུང་བ་
ལྟར་མི་རྟག་པའི་མཚན་ཉིད་ནི་སྐད་ཅིག་མ་ཉིད་ཡིན་ལ། ། དེ་་་
ལའང་དུས་མཐའི་སྐད་ཅིག་མ་དང༌། གྲུབ་དུས་ཀྱི་སྐད་ཅིག་མ་
གཉིས་ལས་ཕྱི་མ་སྟེ། རྩ་ཤེའི་ཊིཀ་ཆེན་ལས། མི་རྟག་པའི་མཚན་
ཉིད་དུ་གསུངས་པའི་སྐད་ཅིག་མ་ནི་རང་གྲུབ་པའི་དུས་ལས་དུས་
གཉིས་པར་མི་སྡོད་པ་ཡིན་གྱི། ཡུད་ཙམ་ཞིག་ལས་མི་སྡོད་པ་ནི་
སྐད་ཅིག་མའི་དོན་མིན་ནོ། ། ཞེས་གསུངས་པ་ལྟར་རོ། ། འོ་
ན་སྐད་ཅིག་མ་དེ་གཉིས་ཀྱི་འཇོག་ཚུལ་ཇི་ལྟ་བུ་ཞེ་ན། དེ་ལ་དུས་
མཐའི་སྐད་ཅིག་མ་ནི་དུས་ཀྱི་ནང་ནས་ཐུང་བའི་མཐར་ཐུག་པའི་
སྐད་ཅིག་མ་སྟེ། གཞན་དུ་ཐུང་མཐའི་སྐད་ཅིག་མ་ཞེས་འབྱུང་བ་
དང་གནད་གཅིག་གོ ། འདིའི་ཡུན་ཚད་ནི་ཐེག་དམན་ལྟར་ན:
སེ་གོལ་གཅིག་གི་ཡུན་ལ་སྐད་ཅིག་ཕྲ་མོ་དྲུག་ཅུ་རེ་ལྔ་དང་། ཐེག་
– 4 14 ཁ་



ཆེན་ ལྟར་ ན་ སུམ་ བརྒྱ་ དང་ དྲུག་ ཅུ་རེ་ ལྔ་ འཇུག་ པར་ འདོད་ དེ།
གང་ལྟར་དེ་འདྲའི་སྐད་ཅིག་མ་གཅིག་ནི་དུས་མཐའི་སྐད་ཅིག་མའི་
ཡུན་ཚད་དུ་གསུངས་སོ། ། གྲུབ་དུས་ཀྱི་སྐད་ཅིག་མ་ཞེས་པའི་ཐ་
སྙད་ནི་རྒྱ་གཞུང་རྣམས་སུ་མ་བྱུང་བ་འདྲ་ཡང་དོན་གྱིས་ཐོབ་པ་ལ་
དགོངས་ནས་བོད་གཞུང་རྣམས་སུ་གསུངས་ལ། དེའང་ལོ་ལྟ་བུ་ལ་
མཚོན་ན། ཟླ་བ་དང་པོ་ནས་བཅུ་གཉིས་པ་ཚུན་ཆད་ནི་དེའི་གྲུབ་
དུས་ ཡིན་ཞིང་། དེ་ ཕན་ཆད་ནི་ གྲུབ་ དུས་ གཉིས་ པ་ ཡིན་ པས།
གྲུབ་དུས་གཉིས་པར་མི་གནས་པའི་སྐད་ཅིག་མ་ཞེས་བྱ་སྟེ། རྒྱུ་
མཚན་ཟླ་བ་དང་པོ་ནས་བཅུ་གཉིས་པའི་བར་དུ་གནས་ཤིང་། དེ་
ཕན་ཆད་དུ་མི་གནས་པའི་ཕྱིར་རོ། ། འདིས་མཚོན་ནས་གཞན་
ལའང་ཤེས་དགོས་ཏེ། དྲངས་མ་ ཐག་ པའི་ལུང་དེའི་འཕྲོ་ལས།
ལོ་རྫོགས་པ་ལ་ཟླ་བ་བཅུ་གཉིས་རྫོགས་དགོས་ཤིང་། དེའི་འོག་ཏུ་
ལོ་མི་གནས་པས་རྒྱུན་ཐམས་ཅད་ཀྱང་རང་གྲུབ་པའི་དུས་ལས་དུས་
གཉིས་པར་མི་སྡོད་པའི་སྐད་ཅིག་མ་ཡིན་ནོ་ཞེས་སོ། ། དེའི་འོག་
ཏུ་སྟེ་ཟླ་བ་བཅུ་གཉིས་རྫོགས་རྗེས་སུ་མི་གནས་ཞེས་པའི་ཤུགས་གྱིས་
མ་རྫོགས་ཀྱི་བར་དུ་གནས་པར་བཞེད་པས། རྒྱུན་གྱི་དངོས་པོ་གང་
ཡིན་ཡང་རྒྱུན་ཅན་གྱི་སྐད་ཅིག་ཇི་སྙེད་ཡོད་པ་མ་རྫོགས་ཀྱི་བར་དུ་
གནས་དགོས་སོ། ། རྒྱུན་ལ་རིགས་རྒྱུན་དང་རྫས་རྒྱུན་གཉིས་ཡོད་
445



ཀྱང་སྐབས་འདི་དག་ ཏུ་དཔྱད་པའི་གཞི་ནི་རིགས་རྒྱུན་ཁོ་ནའོ། །
འོ་ན་བསྐལ་ཆེན་ལྟ་བུ་བར་བསྐལ་བ་བརྒྱད་ཅུ་མ་རྫོགས་ཀྱི་བར་དུ་
གནས་སམ་མི་གནས། མི་གནས་ན་ཟླ་བ་བཅུ་གཉིས་མ་རྫོགས་ཀྱི་
བར་དུ་ལོ་གནས་པ་དང་འགལ་ཞིང་། གནས་ན་ སྐད་ཅིག་མ་་་་
གཅིག་ལས་མི་གནས་པའི་མི་རྟག་པ་ཡིན་པ་དང་འགལ་ཏེ། བར་
བསྐལ་ བརྒྱད་ ཅུའི་ ཡུན་ ལ་ མི་ འཇིག་ པར་ གནས་ པས་ སོ་ སྙམ་ ན།
འདི་ནི་འཕགས་པ་ལྷས། ཇི་ལྟར་རྒྱུན་ལ་ལྟ་ཉེས་ན། ། རྟག་པ་
ཡོད་ ཅེས་ བྱར་ འགྱུར་ ལ། ། ཇི་ ལྟར་ ཚོགས་ ལ་ ལྟ་ ཉེས་ ན། །
དངོས་པོ་ཡོད་ཅེས་བྱ་བར་འགྱུར། ། ཞེས་རྒྱུན་ལ་ལྟ་ཉེས་པ་སྟེ་དེ་
ཆ་བཅས་སུ་འཇོག་ཚུལ་མི་ཤེས་ན་རྟག་པར་འཁྲུལ་བའི་ཉེན་ཡོད་
ཅེས་གསུངས་བ་ལྟར། རྒྱུན་ཆ་བཅས་སུ་འཇོག་མི་ཤེས་པའི་སྐྱོན་དུ་
སྣང་བས་དེའི་ཚུལ་ཅུང་ཟད་བཤད་ན། རྒྱུན་ཆ་བཅས་སུ་འཇོག་
ཚུལ་ དངོས་དང༌། ཞར་བྱུང་སྤྱི་ཆ་ བཅས་ སུ་ འཇོག་ཚུལ་ལོ། །
དང་པོ་ནི། ཕྱི་རོལ་པ་རྣམས་ཀྱིས་རྒྱུན་དང་སྤྱི་ལ་སོགས་པ་ཆ་མེད་
དུ་འདོད་མོད་ཀྱི། རང་ལུགས་དེ་ལས་ལྡོག་སྟེ་ཆ་བཅས་སུ་འདོད་
ལ། དེའང་ལོ་ལྟ་བུ་ལ་མཚོན་ན་ཟླ་བ་བཅུ་གཉིས་ཀྱི་ཆ་དང་བཅས་
ཤིང་། ཆ་ཆ་ཅན་ངོ་བོ་གཅིག་པ་ཡང་ཡིན་པས་ཆ་ཤས་ཟླ་བ་དང་པོ་
འཇིག་པས་ཆ་ཅན་ལོ་འཇིག་པར་འཇོག་ལ། རིགས་པ་དེས་ཟླ་བ་
ཁ་ 446



དང་པོ་ཡང་ཉིན་ཞག་དང་པོ་འཇིག་པས་འཇིག་པ་སོགས་སྐད་ཅིག་
དང་པོའི་བར་དུ་རིགས་བསྒྲེ་བ་ན་ཆ་ཤས་སྐད་ཅིག་དང་པོ་འཇིག་པ་
ནས་ཆ་ཅན་ལོ་འཇིག་པར་གྲུབ་སྟེ། བསྐལ་ཆེན་སོགས་ལའང་དེས་
མཚོན་ནས་སོ། ། དེ་ལྟར་རྒྱུན་གྱི་དངོས་པོ་གང་ཡིན་ཡང་རང་གི་
རྒྱུན་ཅན་གྱི་སྐད་ཅིག་དང་པོ་འཇིག་ཙམ་ནས་འཇིག་པས། སྐད་
ཅིག་ཀྱང་མི་འཇིག་པ་རྟག་པར་གནས་པའི་སྐབས་མེད་ལ། ཇི་ལྟར་
སྐད་ཅིག་སྔ་མ་དང་ལྷན་ཅིག་འཇིག་པའི་ཆ་ཡོད་པ་དེ་ལྟར་ཕྱི་མ་དང་
ལྷན་ཅིག་སྐྱེ་བའི་ཆ་ཡང་ཡོད་པས་རྒྱུན་ཆད་པ་ཡང་མིན་པ་སྟེ། ཆ་
བཅས་ཀྱི་གནད་གཅིག་པུས་རྟག་ཆད་ཀྱི་མཐའ་མ་ལུས་པར་སྤོང་ཚུལ་
དེ་ལྟར་རོ། ། གཉིས་པ་ནི། སྤྱི་ཆ་བཅས་སུ་འཇོག་མི་ཤེས་ན།
ཇི་སྐད་དུ། . མི་འགྲོ་དེ་ན་ཡོད་པའང་མིན། ། ཕྱིས་ཡོད་ཆ་དང༌
ལྡན་པའང་མིན། ། རྟེན་སྔ་མ་ནི་ཡོངས་མི་འདོར། ། ཀྱེ་མ་
ཕོངས་པའི་རྒྱུ་ཉིད་ཡིན། ། ཞེས་པ་ལྟར་གྱི་ཉེས་པ་རྣམས་འབྱུང་
བ་ཡིན་ཏེ།། འདི་ལྟར་ཕྱོགས་གང་དུ་བ་ཞིག་གསར་དུ་བྱུང་བ་ན་
སྤྱིའི་བ་ལང་ཕྱོགས་དེ་ན་ཁྱབ་པར་ནི་འདོད་དགོས་ལ། ཁྱབ་ཚུལ་
ཕྱོགས་ གཞན་ ཞིག་ནས་ཚུལ་བྱུང༌ སྟེ་ དེ་ན་ ཕར་ འགྲོ་ བའང་ མིན།
སྔར་ནས་དེ་ན་ཡོད་ཡོད་པའང་མིན། ཕྱིས་ཡོད་ཀྱི་ཆ་དང་བཅས་
པོའང་མིན། རྟེན་སྔ་མ་དོར་ནས་ དེར་འཕོས་ པའང་མིན་པས།
པས 447 -



ཇི་ལྟར་ཁྱབ་ཅེས་དྲིས་ན་ལན་གྱིས་ཕོངས་པར་འགྱུར་ཞིང་། རང་
ལུགས་སྤྱིའི་བ་ལང་ལ་འབྱུང་འགྱུར་གྱི་བ་ལང་གི་ཆ་ཡོད་པར་འདོད་
པས་སྐྱོན་མི་འབྱུང་བ་ཡིན་ནོ། ། མདོར་ན་ཕྱི་བ་དག་གིས་སྤྱི་
གསལ་ངོ་བོ་གཅིག་ལ་ལྡོག་བ་ཐ་དད་དུ་འཇོག་མི་ཤེས་པའི་དབང་
གིས་སྤྱི་དོན་གཞན་དང་དེ་ཡང་ཆ་མེད་དུ་ཁས་བླངས་དགོས་བྱུང་ལ།
རང་ལུགས་ངོ་བོ་གཅིག་ཀྱང་ལྡོག་པ་ཐ་དད་དུ་འཇོག་ཤེས་པས་སྤྱི་ལ་
གསལ་བའི་ཆ་ཞུགས་པར་འདོད་ཅིང་། གསལ་བ་སྐྱེ་འཇིག་ཇི་ལྟར་
བྱེད་པ་དེ་ལྟར་སྤྱི་སྐྱེ་འཇིག་བྱེད་པར་ཡང་འདོད་དེ། དེས་རྒྱུན་
དང་འདྲ་བར་སྤྱིའི་དངོས་པོ་ཡང་རྟག་ཆད་ཀྱི་མཐའ་དང་བྲལ་བར་
འདོད་དོ། ། ཕྱོགས་སྔ་མས་ནི་སྤྱི་གསལ་དོན་གཞན་དུ་འདོད་
པས་དེའི་དབང་གིས་གསལ་བ་སྐྱེ་འཇིག་བྱེད་པས་སྤྱི་སྐྱེ་འཇིག་བྱེད་
པར་འཇོག་མི་ཐུབ་ཅིང༌། དེ་མི་ཐུབ་པས་སྤྱི་རྟག་དངོས་སུ་འདོད་
དགོས་བྱུང་བ་ཡིན་ནོ། ། ཕྱི་པ་ཙམ་དུ་མ་ཟད། དུས་ཕྱིས་ཀྱི་
རྟོག་གེ་བ་འགའ་ཞིག་ཀྱང་འདི་སྐད་དུ་འཛེར་ཏེ། སྤྱི་དང་དངོས་
པོའི་གཞི་མཐུན་གཏན་ནས་མེད། གལ་ཏེ་ཡོད་ན་སྐྱོན་འཇུག་སྟེ།
འདི་ལྟར་སྤྱིའི་ཀ་བ་ཞེས་པ་དེ་མདུན་ན་ཡོད་པའི་ཀ་བ་འདི་ལ་ཁྱབ་
ནས་ཡོད་དམ་མེད། མེད་ན་ཀ་བ་མཐའ་དག་ལ་ཁྱབ་པ་དང་་་་
འགལ་ཞིང༌། ཡོད་ན་ཀ་བ་འདི་མིན་པའི་སྤྱིའི་ཀ་བ་ཞེས་པ་ཞིག་
- 448 --



གང་ན་ཇི་ལྟར་འདུག་སྟོན་དང་སྟོན་རྒྱུ་མེད་དོ། ། དེའི་ཕྱིར་སྤྱི་
ཡིན་ན་དངོས་མེད་རྟོག་བཏགས་ཡིན་དགོས་པས། སྤྱི་ཡིན་པའི་ཀ་
བ་རང་མཚན་པ་ཤེས་བྱ་ལ་མི་སྲིད་པ་ཉིད་དོ། ། ཞེས་མགྲིན་པ་
བཏེགས་ནས་སྨྲ་སྟེ། མཁས་རློམ་འགའ་ཞིག་ཀྱང་དེ་དེ་བཞིན་་་
ནོ། ། དེ་དེ་བཞིན་ཏེ། ཞེས་དག་པ་སྟེར་བར་ཡང་སྣང་ངོ༌། །
ཀྱེ་མ་ཀྱེ་ཧུད་ངང་ཚུལ་འདི་ལྟར་དུ་གྱུར་ཀྱང་ད་དུང་རིགས་སྨྲའི་ཡང་
རྩེར་རློམ་པ་ཁྱོད་ནི་སྙིང་བརྩེ་བར་བྱ་བའི་འོས་ཏེ། དེས་ན་ཁོ་བོས་
ཁྱོད་ལ་དཔལ་ཆོས་ཀྱི་གྲགས་པའི་དགོངས་པ་ཇི་ལྟ་བ་བཞིན་དུ་་་་
བཤད་པར་བྱའི་རྣ་བ་བླགས་ཏེ་ཉོན་ཅིག སྤྱིའི་ཀ་བ་ཞེས་པ་ལ་
སྤྱིའི་ ཆ་ དང༌ ཀ་ བའི་ ཆ་ གཉིས་ ཡོད་ པས་ གང་ གི་ དབང་ དུ་ བྱས།
སྤྱིའི་ཆ་ལ་བསམ་ནས་དེ་ལྟར་དྲིས་ན་ནི་རིགས་པ་མི་ཤེས་པའི་རྣམ་
འགྱུར་ངོམས་པ་སྟེ། རྣམ་འགྲེལ་ལས། ལྡོག་པ་ངོ་བོ་ཉིད་མེད་
ཕྱིར། ། གནས་དང་མི་གནས་རྟོག་པ་མིན། ། ཞེས་གསུངས་པ་
ལྟར། སྤྱིའི་ཆ་དེ་ནི་དངོས་མེད་ཡིན་པས། དངོས་པོའི་བརྟག་པ་
བྱར་མེད་པའི་ཕྱིར་དང་། ཁྱོད་ཀྱི་དཔྱོད་ཚུལ་དེ་ནི་དངོས་པོའི་
དབང་དུ་བྱས་པའི་བརྟག་པ་ཡིན་པའི་ཕྱིར་རོ། ། གལ་ཏེ་ཀ་བའི་
ཆ་ལ་བསམས་ནས་དེ་ལྟར་དྲིས་ན་ནི་དེ་བས་ཀྱང་རྨོངས་པའི་རང་
མཚང་ངོམས་པ་སྟེ། ལུགས་ཀྱི་བསྟན་བཅོས་ལས། མངོན་སུམ་
༤ 449 རང་



མཐོང་བ་སླར་ཡང་འདྲི། ། ཞུམ་ཞིང་རྗེས་འབྲང་བླུན་པོའི་་་་
རྟགས། ། ཞེས་གསུངས་པའི་ཕྱིར་དང་། མདུན་གྱི་ཀ་བ་ལ་ཀ་
བའི་ཆ་དམིགས་པ་མངོན་སུམ་གྱིས་གྲུབ་པའི་ཕྱིར་རོ། ། དེ་བས་
ན་རྩོད་པ་དེ་དང་དེ་འདྲ་བ་དག་ནི་སྤྱི་ལྡོག་དང་རང་ལྡོག་གི་ཆ་ཕྱེ་
ནས་འཇོག་མི་ཤེས་པས་ནོངས་པ་སྟེ། དོན་དུ་ཆ་ཆ་མེད་ཀྱི་རྣམ་
དབྱེ་དཔྱིས་ཕྱིན་པ་ཞིག་མི་ཤེས་པའི་སྐྱོན་ནོ། ། ཇི་སྐད་སྨྲས་པ་དེ་
ནི་འགལ་འདུ་ལྟག་ཆོད་དུ་སྨྲ་བའང་ཡིན་ཏེ། འདི་ལྟར་འོ་་་་
མདུན་གྱི་ཀ་བ་འདི་ཡང་དངོས་མེད་ཡིན་པར་ཐལ། སྤྱི་ཡིན་པའི་
ཕྱིར་ཏེ། སྐད་ཅིག་སྔ་ཕྱིར་རེ་རེ་བའི་ཀ་བ་རྣམས་འདིའི་བྱེ་བྲག་
ཡིན་པའི་ཕྱིར། འཁོར་གསུམ་ལ་ལན་མེད་དོ། ། གཞན་ཡང་སྤྱི་
གསལ་བའི་སྟེང་དུ་ཡོད་མེད་སྔར་ལྟར་དཔྱད་ནས་སྤྱི་ལ་དངོས་མེད་
ཀྱིས་ཁྱབ་པ་བསྒྲུབ་རིགས་ན་ཡན་ལག་ཅན་ལའང་ཡན་ལག་གི་སྟེང་
དུ་ཡོད་མེད་སྔར་ལྟར་དཔྱད་ནས་དངོས་མེད་ཀྱིས་ཁྱབ་པ་བསྒྲུབ་
རིགས་པས། ཁྱོད་ཀྱི་མགོ་དང་རྐང་ལག་སོགས་ཀྱང་དངོས་མེད་དུ་
སྨོས་ཤིག་དང་ཆེས་ངོ་མཚར་བར་འགྱུར་རོ། ། གཞན་ཡང་མེས་
འཚིག་པ་དང་ཆུས་བསིལ་བ་སོགས་ཀྱི་དོན་བྱེད་པར་མངོན་སུམ་གྱིས་
གྲུབ་པས། དེ་དག་དོན་བྱེད་ནུས་སྟོང་གི་དངོས་མེད་དུ་འདོད་ན་
ནི་མངོན་སུམ་དང་འགལ་ལ། དངོས་མེད་མིན་ན་ནི་སྤྱི་ལ་དངོས་
450 དག་



མེད་ཀྱིས་ཁྱབ་པ་དང་འགལ་ཏེ། དེ་ལ་སོགས་པའི་གནོད་བྱེད་
བསྐལ་བར་སྤྲོས་ཀྱང་མི་རྫོགས་སོ། ། གཉིས་པ་དབྱེ་བ་ལ། ངོ་
བའི་ སྒོ་ ནས་ དབྱེ་ བ་ དང༌། སྒྲུབ་བྱེད་ ཀྱི་ སྒོ་ ནས་ དབྱེ་ བའོ། །
དང་པོ་ནི། མདོ་ལས། སྐྱེས་པའི་ཐ་མར་འཆི། འདུས་པའི་ཐ་
མར་འབྲལ། ཞེས་སོགས་གསུངས་པ་དང་བསྟུན་ན་འཆི་བའི་མི་
རྟག་པ་དང་། འབྲལ་བའི་མི་རྟག་པ་ལས་སོགས་པ་མང་དུ་དབྱེར་
ཡོད་མོད་ཀྱང་།། བསྡུས་ན་རགས་པའི་མི་རྟག་པ་དང༌། ཕྲ་བའི་
མི་རྟག་པ་གཉིས་སུ་འདུ་ཞིང་། དེའི་ཚུལ་ཡང་ལྷས་བྱིན་ལྟ་བུ་ལ་
མཚོན་ན། དེ་ཤི་བའི་འོག་ཏུ་མི་སྡོད་པ་ནི་གནག་རྫིས་ཀྱང་མངོན་
སུམ་གྱིས་ངེས་ནུས་པས་ཤིན་ཏུ་རགས་ལ། དེ་ལས་སྐད་ཅིག་དང༌
པོའི་དུས་ཀྱི་ལྷས་བྱིན་སྐད་ཅིག་གཉིས་པར་མི་སྡོད་པ་ཕྲ་ཞིང་། དེ་
ལས་ ཀྱང༌ སྐད་ ཅིག་ དང་ པོའི་ དུས་ ཉིད་ ནས་ འཇིག་ པ་ ཕྲ་ བས།
མཐར་ཐུག་གི་མི་རྟག་ཕྲ་མོ་རྟོགས་པ་ལ་འདི་ངེས་པར་དུ་རྟོགས་་
དགོས་སོ། ། དེས་ན་ཐུང་མཐའི་སྐད་ཅིག་དང་པོའི་དུས་ཀྱི་ལྷས་
བྱིན་དེའི་སྐད་ཅིག་གཉིས་པར་མི་སྡོད་པ་རྟོགས་པ་ཙམ་གྱིས་ཀྱང་མི་
རྟག་ཕྲ་མོའི་རྟོགས་ཚུལ་མ་རྫོགས་ན་གྲུབ་དུས་གཉིས་པར་མི་སྡོད་
པར་རྟོགས་པ་ཙམ་གྱིས་དེའི་རྟོགས་ཚུལ་ག་ལ་རྫོགས་ཏེ་མི་རྫོགས་
མོད། འོན་ཏེ་དུས་ཕྱིས་སུ་ཕལ་ཆེར་གྱིས་དེའི་རྟོགས་ཚད་དུ་སྨྲ་
- 45]
ཁ



བར་སྣང་བས་དཔྱད་དགོས་སོ། ། འོ་ན་སྐད་ཅིག་དང་པོའི་དུས་
ཉིད་ནས་འཇིག་པར་གང་ལས་ ཤེས་ཤེ་ན། འདི་ལ་ལུང་རིགས་
གཉིས་ལས། ལུང་ནི་འཕགས་པ་ནམ་མཁའ་མདོག་གིས་འདུལ་
བའི་མདོར། སྐད་ཅིག་མ་གང་ལ་སྐྱེས་པ་སྐད་ཅིག་མ་དེ་ཉིད་ལ་
འཇིག་སྟེ། སྐད་ཅིག་མའི་རྒྱུན་ལ་གནས་པ་ཡོད་པ་མ་ཡིན་ནོ། །
ཞེས་དང༌། སྐད་ཅིག་མ་དང་པོ་ལ་སྐྱེས་ནས་སྐད་ཅིག་མ་དེ་ཉིད་ལ་
འཇིག་གོ། ཞེས་ཏེ། གཞན་ཡང་མང་ངོ༌། ། རིགས་པ་ལའང་
གཉིས་ལས། དང་པོ་གནོད་བྱེད་ནི་སྐད་ཅིག་དང་པོའི་དུས་ཉིད་
ནས་མི་འཇིག་ན་དུས་དེར་རྟག་པར་ཐལ་བས། འདུས་བྱས་རྟག་
པའི་སྐབས་མེད་པ་དང་འགལ་ལོ། ། དུས་གང་དུ་མི་འཇིག་ན་
དུས་དེ་ཉིད་དུ་རྟག་པར་གནས་དགོས་པ་ནི་རྣམ་འགྲེལ་ལས་ཀྱང་
གསུངས་ཏེ། གང་གི་རང་བཞིན་འཇིག་མེད་པ། ། དེ་ལ་མཁས་
རྣམས་རྟག་ཅེས་བརྗོད། ། ཅེས་སོ། ། སྒྲུབ་བྱེད་ཀྱི་རིགས་པ་
ནི། ལྷས་བྱིན་ཆོས་ཅན། རང་གྲུབ་པའི་སྐད་ཅིག་དང་པོའི་དུས་
དེ་ཉིད་དུ་འཇིག་སྟེ། དུས་དེ་ཉིད་དུ་སྐྱེ་བའི་ཕྱིར་ཞེས་པ་འདི་སྟེ།
མི་རྟག་སྟེ་བྱས་པའི་ཕྱིར། ཞེས་པ་དང་དོན་འདྲའོ། ། གཞན་
ཡང་སྒྲོན་མེ་འགགས་ཙམ་ནས་ སྒྲོན་འོད་འགག་པ་དང་འདྲ་བར།
གང་ཡང་རྒྱུ་འགགས་ཙམ་ནས་འགག་དགོས་པས། དེས་ཀྱང་སྐྱེས་
452



ཙམ་ནས་འགག་པར་གྲུབ་པ་ སྟེ། གང་སྐྱེས་པ་དང་གང་གི་རྒྱུ་་་
འགག་པ་དུས་མཉམ་པས་སོ། ། ཞེས་བྱ་བ་འདི་ནི་སློབ་དཔོན་བློ་
བརྟན་གྱི་དགོངས་པའོ། ། དེ་ལྟར་ན་འགགས་པ་ཞེས་ཡང་འཇུག་
ཡོད་པ་ནི་འགགས་ཟིན་གྱི་དོན་ལ་དང་། མེད་པ་ནི་འགག་བཞིན་
གྱི་དོན་ལ་གོ་དགོས་པས། སྐབས་འདི་དག་ཏུ་དོན་གྱི་གནས་ཚུལ་
དབང་བཙན་པར་བྱའི་ཡི་གེའི་ཐོབ་ཐང་ཙམ་ལ་གཙོ་བོར་མི་བྱ་སྟེ།
གཞན་དུ་དོན་ལ་ ལོག་ པར་ཞུགས་ པའི་ ཉེན་ཡོད་པའི་ ཕྱིར་རོ། །
འཇིག་པ་ཕྱིས་བྱུང་གི་རྒྱུ་ལ་ལྟོས་པ་ལ་གནོད་བྱེད་མང་དུ་བསྟན་ནས་
རང་གི་ངང་གིས་འཇིག་པ་འོས་མེད་ཀྱིས་འགྲུབ་པར་མཛད་པ་ཡང༌།
དཔལ་ཆོས་ཀྱི་གྲགས་པའི་རིགས་སྲོལ་ཏེ། དེ་ལྟར་ན་རང་གི་ངང་
གིས་འཇིག་པ། སྐྱེ་བའི་རྒྱུ་ཉིད་ཀྱིས་འཇིག་པ། རང་དུས་ནས་
འཇིག་པ། སྐད་ཅིག་དང་པོའི་དུས་ཉིད་ནས་འཇིག་པ། སྐྱེས་
ཙམ་ནས་འཇིག་པ་སོགས་དོན་གཅིག་མང་གི་རྣམ་གྲངས་སོ། །
གཉིས་པ་སྒྲུབ་བྱེད་ཀྱི་དབྱེ་བ་ནི། མདོ་རྒྱན་ནས་བཅུ་བཞིར་
གསུངས་པ་སོགས་ཤིན་ཏུ་མང་མོད་ཀྱི། འདུས་བྱས་ཀྱི་གཏན་་་་
ཚིགས་ཉིད་གཙོ་བོ་ཡིན་ཏེ། མདོ་རྒྱུད་དགོངས་འགྲེལ་དང་བཅས་
པ་ནས་འདི་ཁོ་ནར་རྩལ་དུ་བཏོན་ནས་འཆད་སྣང་བའི་ཕྱིར་རོ། །
དེས་ན་བྱས་པ་ཞེས་པ་ནི་འདུས་བྱས་ཞེས་པའི་ཉེར་བསྡུའི་ཚིག་ཡིན་
453



པས་དེ་གཉིས་འཇོག་བྱེད་ཐ་དད་དུ་སྨྲ་བ་ནི་གཞུང་གི་དོན་མིན་ནོ། །
གསུམ་པ་དོགས་པ་སྤོང་བ་ནི། འདི་སྙམ་དུ་འདུས་བྱས་ཀྱི་
ཆོས་རྣམས་རང་དུས་སུ་གནས་སམ་མི་གནས། མི་གནས་ན་གཞན་
དུས་སུ་དེ་བས་ཀྱང་མི་གནས་བས་འདུས་བྱས་གནས་པའི་སྐབས་མེད་
པར་འགྱུར་རོ། ། གནས་ན་རང་དུས་སུ་འཇིག་པ་དང་འགལ་ཏེ།
དུས་གང་དུ་གནས་པ་དང་དུས་དེ་ཉིད་དུ་འཇིག་པ་གཉིས་ཤིན་ཏུ་
འགལ་བས་སོ་སྙམ་ན། གང་དུ་འཇིག་ཟིན་དང་དེར་གནས་པ་
འགལ་ བ་ བདེན་ མོད་ ཀྱང་། འཇིག་ བཞིན་ དང་ མི་ འགལ་ ལ།
རང་དུས་སུ་འཇིག་པར་གསུངས་པ་ཡང་འཇིག་བཞིན་གྱི་དབང་དུ་
བྱས་པས་གནས་འཇིག་འགལ་བའི་སྐྱོན་མེད་དོ། ། འོ་ན་འཇིག་
བཞིན་ནམ་འགག་བཞིན་གྱི་དོན་ཇི་ལྟ་བུ་ཞེ་ན། འཇུག་པ་ལས།
འགག་བཞིན་པ་ནི་ཡོད་ཀྱང་འཇིག་ལ་ཕྱོགས་པར་འདོད་གྱུར་པ། །
ཞེས་གསུངས་པ་ལྟར། དུས་གང་དུ་འགག་བཞིན་པ་ཡིན་ན་དུས་དེ་
ཉིད་དུ་གནས་པ་ཞིག་དགོས་མོད་ཀྱང་ཞིག་པ་ལ་མངོན་དུ་ཕྱོགས་པ་
ཡིན་དགོས་པས། དེས་ན་འདུས་བྱས་སྐྱེས་ནས་མ་འགགས་པའི་
བར་སྐབས་ནི་སྒྲོན་མེ་འགགས་ནས་སྒྲོན་འོད་མ་འགག་པའི་བར་
སྐབས་ཇི་འདྲ་བ་དེ་འདྲ་ཞིག་ལས་མེད་དོ། ། དེ་ལྟར་བྱས་ན་སྒྲོན་
མེ་འགགས་ལ་སྒྲོན་འོད་མ་འགག་པའི་བར་སྐབས་ཤིག་ཡོད་དགོས་
ཕཐ 454



ཀྱང་དུས་ཤིན་ཏུ་ཐུང་བའི་དབང་གིས་མངོན་སུམ་གྱིས་ངེས་མི་ནུས་
པ་ལྟར། འདུས་བྱས་སྐྱེས་ནས་མི་འགག་པའི་བར་སྐབས་ཀྱང་དེ་
ལྟར་ངེས་མི་ནུས་པས། མི་རྟག་ཕྲ་མོ་སོ་སྐྱེ་ལ་ལྐོག་ཏུ་གྱུར་པའི་རྒྱུ་
མཚན་དེ་ཉིད་དོ། །་བུམ་སོགས་མི་རྟག་པར་རྟོགས་པའི་རྗེས་
དཔག་སྒྲུབ་རྟོག་ཏུ་གསུངས་པའང་སྐྱེས་ལ་མ་འགག་པའི་བར་སྐབས་
སྐད་ཅིག་ཕྲ་མོ་དེ་ཉིད་དངོས་ཡུལ་དུ་བྱེད་པའི་ཆ་ནས་ཏེ། དེ་ལྟ་
མིན་པར་གྲུབ་དུས་གཉིས་པར་མི་སྡོད་པ་དངོས་ཡུལ་དུ་སོང་བའི་ཆ་
ནས་ཡིན་ན་དགག་རྟོག་ཏུ་ཅིའི་ཕྱིར་མི་འགྱུར་ཏེ། དུས་གཉིས་པར་
མི་སྡོད་པ་མ་ཡིན་དགག་ཏུ་གསུངས་པའི་ཕྱིར་རོ། ། དེ་ལྟར་སྐྱེས་
ལ་མ་འགག་པའི་བར་སྐབས་ལྐོག་གྱུར་ཡིན་པའང་རྒྱུན་བཅས་ཀྱི་
དངོས་པོའི་དབང་དུ་བྱས་པ་སྟེ། སྐད་ཅིག་ཐ་མ་ལ་མི་འདྲ་བར་
འོག་ཏུ་འཆད་པ་ལས་ཤེས་སོ། ། དེ་ལྟར་སྐྱེས་ནས་དུས་མཐའི་
སྐད་ཅིག་མ་གཅིག་ཙམ་གྱི་ཡུན་ལའང་བརྟན་པོར་མི་ སྡོད་ པ་ལ་་་་
དགོངས་ཏེ། འདུས་བྱས་ཐམས་ཅད་རླུང་གིས་བསྐྱོད་པའི་ཆུ་ཟླ་
ལྟར་ཤིན་ཏུ་གཡོ་བའི་བདག་ཉིད་དུ་གསུངས་སོ། ། གལ་ཏེ་ཚུལ་
འདི་སྐད་ཅིག་གི་ཆ་ལ་རིགས་སུ་ཆུག་ཀྱང་། རྒྱུན་གྱི་ཆ་ལ་མི་རིགས་
ཏེ། རྒྱུན་གྱི་དངོས་པོ་འགའ་ཞིག་སྐྱེས་ནས་སྲིད་པའི་མཐར་ཡང་མ་
ཞིག་པར་སྡོད་པས་སོ་སྙམ་ན། སྐད་ཅིག་འཇིག་པས་རྒྱུན་འཇིག་
ཐ 4:55



ཚུལ་དཔྱིས་ཕྱིན་པར་བཤད་ཟིན་པ་ལྟར་ལགས་པས། རྒྱུན་གྱི་ཆ་
ནས་ནམ་མཁའ་ཇི་སྲིད་དུ་སྡོད་ཀྱང་རུང་སྟེ་སྐད་ཅིག་མི་འགྱུར་བར་
སྡོད་པ་མིན་ནོ། ། འདི་ལ་བླ་མའི་ཞལ་ནས་ཀྱང་། ཁྱིམ་བདག་
དཔལ་སྐྱེས་ལྟ་བུ་ལོ་བརྒྱར་སྡོད་མོད་ཀྱང་འགྱུར་ལྡོག་མི་བྱེད་པར་
སྡོད་པ་ག་ལ་ཡིན་ཏེ་མིན་ནོ་གསུང་། དེ་ལྟར་སྐྱེས་ཙམ་ནས་འཇིག་
པ་མི་རྟག་ཕྲ་མོའི་གནས་ཚུལ་དུ་བཤད་པ་ཉིད་ཀྱིས་དེ་ལས་ལྡོག་པ་
རྟག་འཛིན་ཕྲ་མོའི་ཞེན་ཡུལ་དུ་ཤུགས་ཀྱིས་གོ་ནུས་པས། གོང་དུ་
སྐད་ཅིག་མའི་ངོ་བོ་གྲུབ་དུས་གཉིས་པར་མི་སྡོད་པ་དང༌། དེའང་
ཆ་ཅན་ལོ་ལྟ་བུ་ལ་སྦྱར་བ་ན་ཆ་ཤས་ཟླ་བ་བཅུ་གཉིས་རྫོགས་རྗེས་སུ་
མི་སྡོད་པ་ལ་བྱེད་དགོས་པར་གསུངས་པ་ལྟ་བུ་ལ་འཁྲུལ་ནས་ཟླ་བ་
བཅུ་གཉིས་རྫོགས་རྗེས་སུ་མི་གནས་པ་ཙམ་ཞིག་ལོའི་སྟེང་གི་མི་རྟག་
ཕྲ་མོའི་ གནས་ཚད་དང་། དེ་ལས་ལོག་ཙམ་ཞིག་རྟག་འཛིན་ཕྲ་
མོའི་ཞེན་ཡུལ་དུ་སྨྲ་བར་མི་བྱ་སྟེ། གཞན་དུ་ན་ལོ་མི་རྟག་པ་མངོན་
གྱུར་དུ་ཐལ་བ་སོགས་ཀྱི་གནོད་བྱེད་དཔག་གིས་མི་ལང་བ་འཇུག་
པའི་ཕྱིར་རོ། །
རྩ་བའི་ས་བཅད་གསུམ་པ་མཚན་མཚོན་གྱི་འབྲེལ་བ་འཆད་པ་
ལ་གཉིས་ཏེ། དངོས་དང་། མི་རྟག་གསར་སྒྲུབ་ཀྱི་རིགས་པའོ། །
དང་པོ་ནི། བྱས་པའི་ངོ་བོ་སྐྱེ་བ་དང༌། མི་རྟག་པའི་ངོ་བོ་འཇིག་
- 456 -



པ་ཡིན་པས། སྔ་མས་ཕྱི་མར་མཚོན་པ་ནི་སྐྱེ་བས་འཇིག་པར་་་་
མཚོན་པ་ཡིན་ལ། དེའི་ཚུལ་ཡང་དུ་བས་ མེར་མཚོན་པ་ལྟ་བུ་་་
འབྲས་བུས་རྒྱུ་དང་། ཚ་རེག་གིས་མེར་མཚོན་པ་ལྟ་བུ་བདག་ཉིད་
ཀྱིས་བདག་ཉིད་ཅན་མཚོན་ པ་ གཉིས་ལས་ཕྱི་མ་སྟེ། མདོ་ལས།
གང་ཅུང་ཟད་སྐྱེ་བའི་བདག་ཉིད་ཅན་དེ་ཐམས་ཅད་ནི་འགག་པའི་
ཆོས་ཅན་ནོ། ། ཞེས་དང༌། རྣམ་འགྲེལ་ལས། རང་བཞིན་ལ་
ཡང་ མེད་ མི་ འབྱུང་། ། ཡོད་ པ་ ཙམ་ དང༌ འབྲེལ་ བ་ ཡིན། །
ཞེས་སོ། ། རིགས་པས་ཀྱང་འཇིག་རྒྱུ་དོན་གཞན་ཁེགས་པས་སྐྱེ་
བའི་རྒྱུ་ཉིད་ཀྱིས་འཇིག་དགོས་ཏེ། དེའི་ཕྱིར་སྐྱེས་ཙམ་ནས་རང་གི་
ངང་གིས་འཇིག་དགོས་ཏེ། ཡོད་པ་ཙམ་དང་འབྲེལ་བ་ཡིན་ཞེས་
པའི་ཙམ་སྒྲའི་རྣམ་བཅད་ཀྱང་དེ་ཉིད་དོ། ། གལ་ཏེ་སྐྱེ་བའི་རྒྱུ་
ཉིད་ཀྱིས་འཇིག་ན་འཇིག་པ་རྒྱུ་བཅས་སུ་ཐལ་ཞིང་། དེ་ལྟ་ན་སློབ་
དཔོན་བློ་བརྟན་གྱིས། གནམ་དུ་མདའ་འཕངས་པ་ན་ཡར་་་་་་
འཕངས་པ་ལ་རྩོལ་བ་དགོས་ཀྱང་མར་ ལྷུང་བ་ལ་མི་དགོས་པའི་་་
དཔེས། བུམ་སོགས་ཚུར་སྐྱེ་བ་ལ་རྒྱུ་དགོས་ཀྱང་ཕར་འགག་པ་ལ་
མི་དགོས་པར་གསུངས་པ་དང་འགལ་ཞེ་ན་མི་འགལ་ཏེ། དེ་ལྟར་
གསུངས་པའི་དགོངས་པ་ནི་ཡར་འཕངས་པ་ལས་ལོགས་སུ་མར་ལྷུང་
བ་ལ་རྩོལ་བ་ཟུར་པ་མི་དགོས་པར་རང་གི་ངང་གིས་ལྟུང་བ་དཔེར་
457 -



མཛད་དེ་ཚུར་སྐྱེ་བ་ལས་ལོགས་སུ་ཕར་འགག་པ་ལ་རྒྱུ་མི་དགོས་པར་
རང་གི་ངང་གིས་འཇིག་པར་གསུངས་པ་ཙམ་ཡིན་གྱི། སྤྱིར་རྒྱུ་མི་
དགོས་པར་གསུངས་པ་མིན་ཏེ། འཇིག་པ་རྒྱུ་མེད་དུ་གསུངས་པའི་
སྐབས་གཞན་དུའང་དེ་ལྟར་རོ། ། ཕྱི་པ་རྣམས་ལྟ་ཞོག་གི་རང་སྡེ་
བྱེ་སྨྲས་ཀྱང་སྐྱེ་འཇིག་ཅིག་ཅར་བྱེད་པ་བློས་མི་འཆུན་ནས་རིམ་གྱིས་
འཇུག་པར་ཁས་བླངས་དགོས་བྱུང་སྣང་བ་ལ་བལྟས་ན། སྤྱིར་སྐྱེ་
འཇིག་དུས་གཅིག་པ་དང་དེའི་ནང་ནས་ཀྱང་ཡུལ་དུས་རང་བཞིན་
དབྱེར་མི་ཕྱེད་པའི་ཚུལ་འདི་ཤིན་ཏུ་རྟོགས་དཀའ་བར་མངོན་ནོ། །
དེ་ལྟར་རྟོགས་དཀའ་བའི་རྒྱུ་མཚན་ཡང་། སྐྱེ་ཞེས་བྱས་པ་ན་སྔར་
མེད་གསར་དུ་གྲུབ་པ་ལྟ་བུ་ཞིག་དང་། འགག་ཅེས་བརྗོད་པ་ན་
སྔར་ཡོད་ཕྱིས་མེད་པར་སོང་བ་ལྟ་བུ་ཞིག་ལ་མངོན་ཏེ་ཚ་གྲང་བཞིན་
དུ་ཆེས་མི་མཐུན་པའི་རྣམ་པར་གོ་བ་ལས། རང་བཞིན་དབྱེར་མེད་
དོན་གཅིག་པའི་ཚུལ་དུ་འཆར་དཀའ་བའི་གནད་ཀྱིས་སོ། ། བྱས་
མི་རྟག་གི་འབྲེལ་བ་ཤིན་ཏུ་རྟོགས་དཀའ་བའི་གནས་སུ་གསུངས་པའི་
རྒྱུ་མཚན་ཡང་དེ་ཉིད་དོ། ། དོན་འདི་ནི་དབུ་མའི་སྐབས་སུ་གང་
ཡང་ཕྱི་རོལ་གྱི་རྒྱུ་རྐྱེན་ལས་ཚུར་གྲུབ་པའི་དོན་ཡིན་ན་ནང་གི་རྟོག་
པས་ པ ར་བཞག་པའི་དོན་མེད་ ཅིང་། ཕྱི་མ་ཡིན་ནའང་སྔ་མའི་
དོན་མེ་ད་པས་དེ་གཉིས་དོན་གཅིག་ཏུ་འགྲོ་རྒྱུ་ལྟ་ཞོག་གི་གཞི་མཐུན་
58 --



ཙམ་ཡང་འདུར་མི་རུང་བར་འདུག་སྙམ་དུ་སྟོང་རྟེན་འབྱུང་འགལ་
འདུ་འབའ་ཞིག་ཏུ་མཐོང་བ་ལས་འགལ་མེད་གྲོགས་སུ་འཆར་རྒྱུ་ཤིན་
ཏུ་དཀའ་བའི་གནས་ཡིན་པ་བཞིན་དུ། འདིར་ཡང་དུས་གང་དུ་
ཚུར་སྐྱེས་པ་ཡིན་ན་དུས་དེ་ཉིད་དུ་ཕར་འཇིག་པ་དང་འགལ་ཞིང་།
ཕྱི་མ་ཡིན་ནའང་སྔ་མ་ཡིན་པ་དང་འགལ་བས། དེ་གཉིས་གཞི་
མཐུན་ཙམ་ཡང་འདུར་མི་རུང་ན། དབྱེར་མེད་དོན་གཅིག་པར་ལྟ་
ཅི་སྨོས་སྙམ་དུ་བྱས་མི་རྟག་འགལ་འདུ་འབའ་ཞིག་ཏུ་མཐོང་བ་ལས་
རང་བཞིན་དབྱེར་མེད་དོན་གཅིག་ཏུ་འཇོག་རྒྱུ་ཤིན་ཏུ་དཀའ་བའི་
གནས་ཡིན་ནོ། ། དེ་བས་ན་བྱས་པའི་རྟགས་ཀྱིས་སྒྲ་མི་རྟག་པར་
བསྒྲུབ་པའི་ཚུལ་ལ་ངེས་པ་རྙེད་མ་རྙེད་ཀྱང་ཁྱད་གཞི་སྒྲའི་སྟེང་དུ་
ཁྱད་ཆོས་སྐྱེ་འགག་གི་དོན་གཉིས་པོ་དབྱེར་མེད་རོ་གཅིག་ཏུ་འཆར་
མི་འཆར་ལ་ལྟ་རྒྱུ་ཡིན་ཏེ། སྒྲའི་སྟེང་དུ་བྱས་ན་མི་རྟག་པས་ཁྱབ་པ་
ངེས་མ་ངེས་ཀྱང་ཚུལ་དེ་ལྟར་འཆར་མི་འཆར་ལ་ལྟ་བ་ཡིན་ནོ། །
གཉིས་པ་ལ། གཞན་ལུགས་ དགག རང་ལུགས་བཞག
དེ་ལ་རྩོད་པ་སྤོང་བའོ། ། དང་པོ་ནི། ཁ་ ཅིག་ སྒྲ་ཆོས་ཅན།
མི་རྟག་སྟེ་བྱས་པའི་ཕྱིར། དཔེར་ན་བུམ་པ་བཞིན། ཞེས་པ་མི་
རྟག་ ཕྲ་ མོ་ ཐོག་ མར་ སྒྲུབ་བྱེད་ཀྱི་རིགས་ པར་ སྨྲ་ བ་ མི་འཐད་དེ།
ངེས་དཀའ་བ་དཔེར་བྱས་ཏེ་ངེས་སླ་བ་ལ་སྦྱོར་ སོང་བས་དཔེ་མི་་
459 ཚ



འགྲིག་པའི་སྐྱོན་དང་། འདིའི་རྗེས་ཁྱབ་གྲུབ་པ་ལ་སྔོན་དུ་བུམ་པ་
མི་རྟག་པར་རྟོགས་དགོས་ཤིང༌། དེའང་རྟགས་ལ་བརྟེན་ནས་་་
རྟོགས་དགོས་པས། མི་རྟག་གསར་སྒྲུབ་ཀྱི་རིགས་པར་མི་འཐད་
པའི་སྐྱོན་གཉིས་ཅིག་ཅར་དུ་འཇུག་པའི་ཕྱིར་རོ། ། ཡང་དུས་
ཕྱིས་ཀྱི་བླུན་པོ་ཁ་ཅིག སྒྲ་རྟག་འཛིན་ཆོས་ཅན། ལོག་ཤེས་ཡིན་
ཏེ། རང་གི་ཞེན་ཡུལ་གཅིག་དང་དུ་མ་གང་རུང་དུ་མ་གྲུབ་པའི་
ཕྱིར། ཞེས་པ་དེར་སྨྲ་བ་ནི་དེ་བས་ཀྱང་མི་འཐད་དེ། ཟེར་རྒྱུས་
ཕོངས་པའི་སྦྱོར་བ་དེ་འདྲ་ནི་ཚད་ལྡན་གྱི་གཞུང་ལུགས་གང་ནས་
ཀྱང་མ་བཤད་པའི་ཕྱིར་དང་། སྒྲ་རྟག་འཛིན་ལོག་ཤེས་སུ་རྟོགས་
པ་ལ་དེ་མི་རྟག་པར་རྟོགས་པ་སྔོན་དུ་འགྲོ་དགོས་ཤིང་། དེའང་
རྟགས་སྦྱོར་གཞན་གཅིག་ལ་བརྟེན་ནས་རྟོགས་དགོས་པའི་ཕྱིར་རོ། །
དེར་མ་ཟད་བུམ་འཛིན་རྟོག་པ་ལྟ་བུའི་ཞེན་ཡུལ་ཡང་ཐ་དད་དུ་མ་
གྲུབ་པས་གཅིག་ཐ་དད་གང་རུང་དུ་མ་གྲུབ་དགོས་ལ། དེའི་ཚེ་
བུམ་ འཛིན་རྟོག་ པ་ ཆོས་ ཅན། དེར་ཐལ། དེའི་ཕྱིར། ཞེས་
བརྗོད་ན་འཁོར་གསུམ་ལ་ལན་མེད་དུ་ཡང་འགྱུར་རོ། ། འདི་ནི་
གཅིག་ཐ་དད་གང་རུང་དུ་མ་གྲུབ་པ་དང་གང་དུའང་མ་གྲུབ་པ་
གཉིས་ཀྱི་དབྱེ་བ་མ་ཕྱེད་པའི་སྐྱོན་ཏེ། རྒྱས་པར་འོག་ཏུ་དཔྱད་པ་
ལས་ཤེས་སོ། །
460



གཉིས་པ་ རང་གི་ལུགས་ནི། སྒྲ་ཆོས་ཅན། མི་རྟག་སྟེ།
བྱས་པའི་ཕྱིར། དཔེར་ན་འཆི་ཁ་མའི་མར་མེ་བཞིན། ཞེས་བྱ་བ་
འདི་ སྟེ། རྣམ་འགྲེལ་ལས། སྒྲ་ནི་བྱས་ཡིན་འདི་འདྲ་ཀུན། །
མི་རྟག་ཅེས་ནི་བརྗོད་པས་ཀྱང༌། ། དོན་གྱིས་དེ་ནི་འཇིག་བློ་་
འགྱུར། ། ཞེས་ དང༌། དཔེར་ ན་ དེ་ ཉིད་ འཇིག་ ཀ་ མ། །
སྡོད་ལ་བརྟེན་པར་མི་འདོད་བཞིན། ། ཞེས་འབྱུང་བས་ཤེས་་་་
སོ། ། གསུམ་པ་ནི། འོ་ན་གང་ལ་སྦྱོར་བ་འགོད་ཡུལ་གྱི་རྒོལ་བ་
ཡང་དག་དེས་འཆི་ཁ་མའི་མར་མེ་མི་རྟག་པར་རྟོགས་སམ་མི་རྟོགས།
མ་རྟོགས་ན་གང་ལ་རྗེས་ཁྱབ་མ་གྲུབ་པས་དེ་ལ་རྟགས་ཡང་དག་ཏུ་མི་
རུང་ངོ༌། ། ་རྟོགས་ན་མངོན་སུམ་དུ་རྟོགས་ སམ་ རྟགས་ལས་་་་་
རྟོགས། དང་པོ་ལྟར་ན་ཕྱིར་རྒོལ་དེ་ཉིད་འཕགས་པའི་གང་ཟག་དུ་
ཐལ་ཞིང་། གཉིས་པ་ལྟར་ན་མི་རྟག་གསར་སྒྲུབ་ཀྱི་རིགས་པར་མི་
འཐད་པ་སྔར་བཞིན་ནོ། ། ཞེ་ན། བཤད་པར་བྱ་སྟེ། དཔེ་མི་
རྟག་པ་མངོན་གྱུར་ཡིན་པས་དེ་མངོན་སུམ་དུ་རྟོགས་ཀྱང་འཕགས་
པར་ཐལ་བའི་སྐྱོན་མེད་ལ། མངོན་སུམ་དུ་རྟོགས་པའི་རྒྱུ་མཚན་
ཡང་འགག་པ་ལ་མངོན་དུ་ཕྱོགས་པར་མངོན་སུམ་དུ་རྟོགས་ པའི་
གནད་ཀྱིས་ཏེ། གང་ཡང་མི་རྟག་པའི་རྣམ་པར་འཆར་ཚུལ་ནི་དེ་
འགག་པ་ལ་མངོན་དུ་ཕྱོགས་པའི་རྣམ་པར་འཆར་ཚུལ་ལས་གཞན་
བས 461 -



མེད་པའི་ཕྱིར་རོ། ། དེ་ལྟར་ཡང་ཐར་ལམ་གསལ་བྱེད་ལས། ཁ་
དོག་མི་རྟག་པ་དེ་ཡང་དབང་པོའི་མངོན་སུམ་གྱིས་གྲུབ་པའི་ཕྱིར་ཏེ།
ཁ་དོག་འགག་ཁ་མའི་དངོས་པོ་ལས་དེའི་མི་རྟག་པའི་གྲུབ་བདེ་་་
གཞན་དུ་མེད་པར་དེ་གཉིས་ཁ་དོག་ཐ་མ་འཛིན་པའི་དབང་པོའི་
མངོན་སུམ་གཅིག་གི་ངེས་ཤེས་འདྲེན་ནུས་ཀྱི་ཡུལ་དུ་མཚུངས་པའི་
ཕྱིར་རོ། ། ཞེས་སོ། ། དེ་ལྟར་བྱས་ན་ཁྱད་ཆོས་མི་རྟག་པ་
གཅིག་ཉིད་ཁྱད་གཞི་སོ་སོའི་དབང་གིས་ཕྲ་རགས་སོ་སོར་འགྱུར་བའི་
སྐབས་ཡོད་དེ་བདག་མེད་སོགས་ལའང་དེ་བཞིན་ནོ། ། དེས་ན་
གང་དག་གནད་འདི་མ་རྟོགས་པའི་དབང་གིས་འདི་སྐད་དུ་འཛེར་ཏེ།
མི་རྟག་གསར་སྒྲུབ་ཀྱི་རིགས་པ་ལ་མཐུན་དཔེར་གང་བཟུང་ཡང་དེ་
མི་རྟག་པར་རྟོགས་དགོས་ཤིང༌། དེའང་རྟགས་ཀྱིས་རྟོགས་དགོས་
ལ། དེ་ལྟ་ན་དེའི་མཐུན་དཔེ་ཡང་རྟགས་ཀྱིས་རྟོགས་དགོས་པ་
སོགས་ཀྱིས་ཐུག་མེད་དུ་འགྱུར་རོ། ། ཞེས་བརྗོད་ན་འདི་ལ་སྔར་
ཡང་ལན་ཐེབས་པ་མ་བྱུང་ཞིང་། ཕྱིས་ཀྱང་མི་འབྱུང་ངོ་ཞེས་་་་
གཟེངས་བསྟོད་དེ་སྨྲ་མོད་ཀྱི། ལན་མི་ཐེབས་རྒྱུ་ཅི་ཡང་མེད་དེ།
དཔེ་མངོན་སུམ་གྱིས་གྲུབ་པས། རྟགས་ ཀྱིས་བསྒྲུབ་དགོས་པར་
ཤིན་ཏུ་ཡང་མ་གྲུབ་ཅེས་སྨྲར་ནུས་པའི་ཕྱིར་རོ། ། དེ་ལྟར་ནའང་
མར་མེ་སྐད་ཅིག་ཐ་མ་མཐོང་ཚད་ཀྱིས་དེ་མི་རྟག་པར་རྟོགས་པའི་
- 4 62 བ



ངེས་པ་མེད་པ་ནི། རྣམ་འགྲེལ་ལས། འདྲ་བ་གཞན་ནི་ཡོད་པའི་
ཕྱིར། ། ལ་ལར་ཡོངས་སུ་མི་ཤེས་ཏེ། ། འཁྲུལ་ཕྱིར་གོང་གི་ཐ་
དད་བཞིན། ། ཐ་དད་མཐོང་བ་མེད་པའི་ཕྱིར། ། ཞེས་འབྱུང་
བ་ཉིད་ཀྱིས་ཤེས་ནུས་སོ། ། གལ་ཏེ་དངོས་པོ་ཡིན་ཚད་སྐད་ཅིག་
མ་རེ་རེ་ཞིང་སྐྱེ་འཇིག་བྱེད་པར་གཏན་མི་འཐད་དེ། ། རི་བོ་ལས་
སོགས་པའི་དངོས་པོ་འགའ་ཞིག་དུས་ནམ་ཡང་མི་འགྱུར་བར་ཧྲང་
ངེར་ སྡོད་ པ་ མངོན་སུམ་དུ་མཐོང་བཞིན་པ་འདི་ལྟར་རོ་སྙམ་ན།
དེ་ལྟར་མཐོང་བ་ནི་ནང་གི་འཁྲུལ་རྒྱུ་རྟག་འཛིན་གྱི་བག་ཆགས་དང་།
ཕྱིའི་འཁྲུལ་རྒྱུ་རིགས་འདྲ་བར་མ་ཆད་དུ་འཇུག་པ་སོགས་ཀྱིས་རྐྱེན་
པས་ལོག་པར་མཐོང་བར་ཟད་ཀྱི། དོན་མི་འགྱུར་བས་མིན་ཏེ།
སྐད་ཅིག་ལྔའི་ཡུན་ཚད་ཅན་གྱི་དངོས་པོ་ལྟ་བུ་ལ་མཚོན་ན། དེའི་
ཆ་ཤས་སྐད་ཅིག་དེང་བོ་འགོགས་ཙམ་ནས་ལྔའི་བདག་ཉིད་བཏང་སྟེ་
བཞིའི་ཡུན་ཚད་ཅན་དུ་འགྱུར་བ་བཞིན་དུ་རི་བོ་སོགས་ཀྱང་ཚུལ་དེ་
ལྟར་དུ་འགྱུར་ནས་འགྲོ་བས། འགྱུར་མེད་དུ་སྡོད་པའི་སྐབས་མེད་
པའི་ཕྱིར་རོ། ། དེ་ལྟར་རྒོལ་བ་ནི་གཅིག་ཏུ་ན་མངོན་སུམ་ལ་་
བསྙོན་པའང་ཡིན་ཏེ། འདི་ལྟར་དབྱར་དུས་ཀྱི་རི་བོ་སྔོན་པོ་དགུན་
དུས་སུ་འགགས་ནས་མེད་པ་དང་། དགུན་དུས་ཀྱི་རི་བོ་སྐྱ་བོའང་
དབྱར་དུས་སུ་འགགས་ནས་མེད་པ་སོགས་ཀྱི་འཕོ་འགྱུར་རགས་པ་ནི་
- 463 -



མངོན་སུམ་གྱིས་ཀྱང་གྲུབ་པའི་ཕྱིར་རོ། ། གལ་ཏེ་དབྱར་དུས་ཀྱི་
རི་བོའི་སྟེང་གི་སྔོན་པོའི་ཆར་འགྱུར་ནས་དགུན་དུས་སུ་མི་གནས་པ་
དེ་ལྟར་ཡང་རི་བོའི་ཆ་ལ་འགྱུར་ལྡོག་འགྲོ་བ་མིན་ཏེ། གང་གི་ཕྱིར་
ན་དབྱར་དུས་ཀྱི་རི་བོ་ཇི་འདྲ་བ་དགུན་དུས་སུའང་དེ་ཁོ་ན་ལྟར་
འདུག་པ་མངོན་སུམ་དུ་མཐོང་བས་སོ་སྙམ་ན། འདི་ནི་རང་བཞིན་
རྟག་ལ་གནས་སྐབས་མི་རྟག་ཟེར་བའི་གྲུབ་མཐའི་འདོད་ཚུལ་ཉིད་
ཡིན་ པས། རི་བོའི་ རང་བཞིན་ཆོས་ཅན། མ་ བྱས་ པར་ ཐལ།
རྟག་པའི་ཕྱིར། ཞེས་དགག་པར་བྱའོ། ། མདོར་ན་དངོས་པོ་
གང་ཡང་སྔ་དུས་ཇི་ལྟ་བ་ཕྱི་དུས་སུ་གནས་པར་སྣང་བ་ནི་མགལ་མེ་
བསྐོར་བ་ལ་འཁོར་ལོར་སྣང་བ་དང་འདྲ་བར་རིགས་འདྲ་སྔ་ཕྱི་བར་
མ་ཆད་དུ་འཇུག་པ་ལ་དུས་སྔ་ཕྱི་གཅིག་ ཏུ་འཁྲུལ་བས་བྱས་པ་སྟེ།
ཕྱི་རོལ་པ་རྣམས་ཀྱིས་རྡུལ་ཕྲན་ལ་སོགས་པའི་དངོས་པོ་འགའ་ཞིག་
རྟག་པར་སྨྲ་བའི་འཁྲུལ་གཞི་ཡང་འདིས་བྱས་ པར་ གསུངས་ སོ། །
དུས་འདྲེས་པར་འཛིན་ཚུལ་ཡང་དེ་ཉིད། དེ་བས་ན་གང་ལ་་་་་
དམིགས་ནས་དུས་འདྲེས་པར་འཛིན་ཚུལ་དང་དེ་ལ་དམིགས་ནས་
རྟག་པར་འཛིན་ཚུལ་གནད་གཅིག་པས། ་ གཞི་གང་གི་སྟེང་དུ་མི་
རྟག་ཕྲ་མོ་ཚད་མས་རྟོགས་པ་ལ་གཞི་དེའི་སྟེང་དུ་དུས་སྔ་ཕྱི་མ་འདྲེས་
པར་འབྱེད་ཤེས་དགོས་སོ། ། འདི་ནི་འདུས་བྱས་ཐམས་ཅད་མི་
མཁས་ 464



རྟག་པ། ཞེས་པའི་ཚིག་ལྟ་བུ་ལ་དཔེ་བླངས་ནས་བཤད་ན་གོ་བདེ་
བས། འདི་ལྟར་ཆ་ཅན་གྱི་ཚིག་དེ་ཆ་ཤས་ཀྱི་ཚིག་བདུན་ཡོད་ཅིང་།
བདུན་པོ་གོ་རིམ་མཐར་ཆགས་སུ་འཇུག་པས། ཕྱི་མ་ཕྱི་མ་གྲུབ་པ་
ན་སྔ་མ་འགགས་ནས་མེད་པ་སྟེ། དཔེར་ན། བྱས་ཞེས་པའི་ཚིག་
གྲུབ་པ་ན་འདུས་ཞེས་པའི་ཚིག་འགགས་ནས་མི་གནས་པ་མངོན་སུམ་
གྱིས་གྲུབ་པ་བཞིན་ནོ། ། དེ་ལྟར་ཚིག་བདུན་པོ་རེ་རེ་ཞིང་སྐྱེ་་
འཇིག་ཇི་ལྟར་བྱེད་པ་དེ་ལྟར་རྒྱུན་གྱིས་བསྡུས་པའི་འདུས་བྱས་ཐམས་
ཅད་སྐད་ཅིག་མ་རེ་རེ་ཞིང་སྐྱེ་འཇིག་བྱེད་བའི་ཚུལ་གྱིས་རྒྱུན་མཐུད་
ནས་འཇུག་པ་ལས། རྡོ་ལག་བརྒྱུད་ཀྱི་ཚུལ་དུ་སྐད་ཅིག་སྔ་མ་སྔ་མ་
མི་འགྱུར་བར་ཕྱི་མ་ཕྱི་མར་མཚམས་སྦྱར་ནས་འཇུག་པའི་གནས་མེད་
པ་ནི། འདུས་ཞེས་པའི་ཚིག་གི་རྣམ་པ་མི་འགྱུར་བར་བྱས་ཞེས་
པའི་ཚིག་གི་ངོ་བོར་འཕོས་པའི་གནས་མེད་པ་བཞིན་ནོ། ། འོ་ན་
ཇི་སྐད་བཤད་པའི་ཚིག་བདུན་པོ་འཇུག་པ་མྱུར་ཡང་ཕྱི་མ་ཕྱི་མའི་
དུས་སུ་སྔ་མ་སྔ་མ་འགགས་ནས་མི་གནས་པ་མངོན་སུམ་གྱིས་ངེས་པ་
འདྲེན་ནུས་ལ། ཉིན་སྔ་ཕྱིའི་བུམ་པ་ལྟ་བུ་དུས་རིང་པོས་བར་དུ་
ཆོད་ཀྱང་སྔ་མ་ཕྱི་མའི་དུས་སུ་མི་གནས་པ་མངོན་སུམ་གྱིས་ངེས་མི་
ནུས་པ་ཅི་ཡིན་སྙམ་ན། ཉིན་སྔ་ཕྱིའི་བུམ་པ་རིགས་འདྲ་ཞིང་ཚིག་
སྔ་ཕྱི་དེ་ལྟ་མིན་པའི་གནད་ཀྱིས་ཏེ། སྒྲ་ལ་རིགས་འདྲའི་རྒྱུན་མེད་
- -465 ཁ



པས་གཞན་ལས་མི་རྟག་པ་ངེས་སླ་བར་གསུངས་པའི་རྒྱུ་མཚན་ཡང་
དེ་ཉིད་དོ། ། འོ་ན་ཚིག་སྔ་མ་ཕྱི་མར་མི་སྡོད་པར་ངེས་པ་དེ་ཚིག་
སྔ་མའི་སྟེང་དུ་མི་རྟག་ཕྲ་མོ་ངེས་པ་ཡིན་ནམ་མིན་ཇི་ལྟར་ཞེ་ན་མིན་
ཏེ། དེ་ངེས་པ་ལ་ཚིག་སྔ་མ་གྲུབ་ཙམ་ནས་འཇིག་པར་ངེས་དགོས་
ཀྱི། གྲུབ་པའི་རྗེས་སུ་མི་སྡོད་པར་ངེས་པ་ཙམ་གྱིས་མི་ཆོག་པའི་
ཕྱིར་རོ། ། ཀྱེ་མ་འདུས་བྱས་སྐྱེས་ཙམ་ནས། ། འཇིག་པའི་
ངང་ཚུལ་འདི་ལགས་མོད། ། ད་དུང་མི་ ཤེས་ གླེན་ པ་ ཁྱོད། །
རྟག་འཛིན་གདོན་གྱིས་བསླུས་མིན་ནམ། ། ཞེས་ཀྱང་སྨྲས་སོ། །
གཉིས་པ་ཟག་བཅས་སྡུག་བསྔལ་གྱི་ཚུལ་ལ་གཉིས། དངོས་
དང་། དོགས་ གཅོད་ དོ། ། དང༌ པོ་ ནི། མདོ་ མང་ པོར།
འདུས་བྱས་ཐམས་ཅད་ནི་མི་རྟག་པའོ། ། གང་མི་རྟག་པ་དེ་ནི་
སྡུག་བསྔལ་པའོ། ། ཞེས་གསུངས་པས། བྱས་པའི་རྟགས་ཀྱིས་
མི་རྟག་པ་དང༌། མི་རྟག་པའི་རྟགས་ཀྱིས་སྡུག་བསྔལ་དུ་དཔོག་
དགོས་པ་གསུང་རབ་ཀྱི་དགོངས་པ་སྟེ། རྣམ་འགྲེལ་ལས། དེ་
ཕྱིར་མི་རྟག་ལས་སྡུག་བསྔལ། ། སྡུག་བསྔལ་ལས་ནི་བདག་མེད་
གསུངས། ། ཞེས་སོ། ། འོ་ན་མི་རྟག་པའི་སྒོ་ནས་ཤེས་པར་བྱ་
རྒྱུའི་སྡུག་བསྔལ་ནི་གང་། ཤེས་པར་བྱེད་ཚུལ་ནི་ཅི་ཞེ་ན། འདི་
ལ་གཉིས། ཤེས་བྱའི་སྡུག་བསྔལ་ངོས་བཟུང་བ་དང་། དེ་ཤེས་
བས 466 -་ས་



པར་བྱེད་ཚུལ་ལོ། ། དང་པོ་ནི། རྣམ་འགྲེལ་ལས། འདུ་བྱེད་
སྡུག་བསྔལ་ལ་དགོངས་ནས། ། སྡུག་བསྔལ་སྒོམ་པར་གསུངས་
པ་ཡིན། ། ཞེས་འབྱུང་བ་ལྟར་མི་རྟག་པའི་སྒོ་ནས་སྡུག་བསྔལ་དུ་
བསྒོམ་པའམ་ཤེས་པར་བྱ་བར་གསུངས་པའི་སྡུག་བསྔལ་ནི་འདུ་བྱེད་
ཀྱི་སྡུག་བསྔལ་ཏེ། གང་གི་ཕྱིར་ན་ཚོར་བ་དང་འགྱུར་བའི་སྡུག་
བསྔལ་གཉིས་ནི། རིམ་བཞིན་དུད་འགྲོ་དང་ཕྱི་རོལ་པས་ཀྱང་ཤེས་
ཟིན་པས། མི་རྟག་ཕྲ་མོའི་སྒོ་ནས་ཤེས་པར་བྱེད་མི་དགོས་པའི་
གནད་ཀྱིས་སོ། ། གཉིས་པ་ནི། འདི་དཀའ་བའི་གནས་ཤིག་སྟེ།
མཁས་དབང་བསྟན་དར་ལྷ་རམས་པས། མི་རྟག་པའི་རྟོགས་ལས་
སྡུག་བསྔལ་དུ་བསྒྲུབ་དགོས་པ་ཡིན་མོད་ཀྱང་། དེའི་ཚུལ་ཇི་ལྟར་
བསམས་ཀྱང་བློ་ལ་སྤུ་ཙམ་ཡང་འཆར་རྒྱུ་མི་འདུག་ལ། ཞེས་སོགས་
སྨྲེ་ངག་གསུང་ལུགས་ལ་བལྟས་ན་ཤེས་ནུས་སོ། ། དེས་ན་འདིའི་
ཚུལ་ལ་གཉིས་ཏེ། སྤྱིས་སྤྱི་དང༌། ཁྱད་པར་གྱིས་ཁྱད་པར་རོ། །
དང་པོ་ནི། འཕགས་བསྟོད་ཀྱི་འགྲེལ་བ་སློབ་དཔོན་ཤེས་རབ་གོ་
ཆས་མཛད་པ་ལས། གང་སྲིད་པའི་རྩེ་མོའི་ཕུང་པོ་དེ་ཡང་སྐད་
ཅིག་མ་རེ་རེ་ཞིང་འདུ་བྱེད་དང་ལྡན་པའི་ཕྱིར་མི་འདོད་པར་བྱས་པ་
ཉིད་ཡིན་ཏེ། འཕགས་པ་རྣམས་ཀྱིས་སྡུག་བསྔལ་བར་བཞེད་ན་
དམྱལ་བའི་བར་ལྟ་ སྨོས་ ཀྱང་ ཅི་ དགོས་ཞེས་འབྱུང་བ་ལྟར་རོ། །
་ ་ ཡ 467 -



དེའང་ཟག་བཅས་ཀྱི་ཕུན་ཚོགས་གཞན་དང་གཞན་ལྟ་ཅི་སྲིད་རྩེའི་
ཕུང་པོ་ལྟ་བུའང་དགའ་བར་བྱ་བའི་གནས་མིན་ཏེ། སྐད་ཅིག་མ་
རེ་རེ་ཞིང་སྐྱེ་འཇིག་གི་བྱ་བ་བྱེད་པའི་ཚུལ་གྱིས་རྒྱུན་ཟད་ནས་མཐར་
སྡུག་བསྔལ་གཞན་དུ་མཚམས་སྦྱོར་བའི་ཕྱིར། དཔེར་ན་དམྱལ་
བའི་ཕུང་པོ་བཞིན། ཞེས་བྱ་བ་ནི་མི་རྟག་པ་སྤྱིས་འདུ་བྱེད་སྤྱིར་
སྡུག་བསྔལ་དུ་བསྒྲུབ་ཚུལ་ཏེ། དེ་ལྟར་ན་འཕགས་པ་རྣམས་ཀྱི་
ཐུགས་འབྱུང་བའི་གནས་ཡིན་པ། དགའ་བར་བྱ་བའི་གནས་མིན་
པ། མི་འདོད་པར་བྱ་བའི་གནས་ཡིན་པ་རྣམས་སྐབས་འདིའི་སྡུག་
བསྔལ་དང་དོན་གཅིག་མིང་གི་རྣམ་གྲངས་སོ། ། །
གཉིས་པ་ལ། རགས་པས་རགས་པར་དང༌། ཕྲ་བས་ཕྲ་
བར་བསྒྲུབ་ཚུལ་ལོ། ། དང་པོ་ནི། སྐྱེས་པའི་ཐ་མ་འཆི། ཞེས་
གསུངས་པ་ལྟ་བུ་ལ་མཚོན་ན། ད་ལྟ་བདེ་བར་འཚོ་ཡང་ནམ་ཞིག་
གདོན་མི་ཟ་བར་འཆི་བར་འགྱུར་བའི་ངང་ཚུལ་ཞིབ་ཏུ་བསམས་པ་
ན་སྐྱོ་བར་འགྱུར་ཏེ། དེ་ནི་འཆི་བའི་མི་རྟག་པས་གསོན་པ་སྡུག་
བསྔལ་དུ་གོ་བར་བྱེད་པའི་སྟོབས་ཀྱིས་ཡིན་ལ། དེ་ལྟར་ན། ད་ལྟ་
བདེ་བར་འཚོ་བ་ཆོས་ཅན། སྡུག་བསྔལ་བ་ཡིན་ཏེ། ནམ་ཞིག་
འཆི་བར་འགྱུར་བའི་མི་རྟག་པ་ཡིན་པའི་ཕྱིར། དཔེར་ན་ད་ལྟ་
ཁང་ བཟང་ དུ་ ལོངས་ སྤྱོད་ དང༌ བཅས་ ཏེ་ བདེ་ བར་ གནས་ ཀྱང་།
– 468 - ་་



ནམ་ཞིག་གསོད་པར་ངེས་པའི་ཉེས་ཅན་གྱི་སྐྱེས་བུ་བཞིན། ཞེས་བྱ་
སྟེ། འདུས་པའི་ཐ་མ་འབྲལ་བ་སོགས་ལའང་དེ་བཞིན་དུ་སྦྱོར་བར་
བྱའོ། ། མདོར་ན་སྲིད་པའི་ཕུན་ཚོགས་གང་དང་གང་ཡིན་ཀྱང་
མཐར་རྒུད་པས་མ་བསྡུས་པ་གཅིག་ཀྱང་མེད་པའི་ཚུལ་བསམས་ཏེ་སྐྱོ་
བ་བསྐྱེད་པ་ནི། མི་རྟག་རགས་པའི་སྒོ་ནས་འདུ་བྱེད་སྡུག་བསྔལ་
རགས་པ་ཙམ་དུ་བསྒོམ་ཚུལ་ཏེ། སྔོན་བདག་ཅག་གི་སྟོན་པས་ན་
རྒ་འཆི་བ་སོགས་ཀྱི་ངང་ཚུལ་གཟིགས་པ་ན་བདག་ཀྱང་དེ་ལྟ་བུའི་
ཆོས་ཅན་ནོ་སྙམ་དུ་ལང་ཚོ་གཞོན་པ་དང་ནད་མེད་པ་སོགས་ལ་སྙིང་
པོ་མེད་པར་གཟིགས་ནས་རྒྱལ་སྲིད་ཀྱང་སྤངས་ཏེ་རབ་ཏུ་བྱུང་བའི་
ཚུལ་མཛད་པ་ཡང་འདིའི་སྒོ་ནས་ཡིན་པས། ཐོག་མར་འདི་ཙམ་
ཞིག་རྒྱུད་ལ་སྐྱེས་ནའང་ དགེ་མཚན་ཤིན་ཏུ་ཆེ་བར་མངོན་ནོ། །
གཉིས་པ་ནི། ཉེས་ཅན་གསོད་སར་འཁྲིད་པ་དང་འདྲ་བར་སྐད་
ཅིག་མ་རེ་རེས་ཀྱང་འཆི་བ་ལ་ཇེ་ཉེར་འགྲོ་བའི་ཚུལ་བསམས་པ་ན་སྔ་
མ་ལས་ཀྱང་ཆེས་སྐྱོ་བར་འགྱུར་ཏེ། དེ་ན་མི་རྟག་ཕྲ་མོས་སྡུག་
བསྔལ་ཕྲ་མོ་བློ་ཡུལ་དུ་མཚོན་པས་བྱས་ལ། དེ་ལྟ་ན་ད་ལྟ་གསོན་
པའི་ གནས་ སྐབས་ ཆོས་ ཅན། ཆེས་ སྡུག་ བསྔལ་ བ་ ཡིན་ ཏེ།
མཐར་འཆི་བ་ཙམ་དུ་མ་ཟད་སྐྱེས་ནས་སྐད་ཅིག་ཀྱང་སྡོད་དབང་
མེད་ པར་ དུས་ ཀྱི་ ཕོ་ ཉས་ འཆི་ བདག་ གི་ དྲུང་ དུ་ བཀྲི་ བའི་ ཕྱིར། །
- 469



དཔེར་ན་ཉེས་ཅན་གསོད་སར་འཁྲིད་པ་ན་གོམ་པ་རེ་རེས་ཀྱང་་་་
གསོད་པ་ལ་ཉེ་བ་བཞིན། ཞེས་བྱ་བ་ནི་མི་རྟག་ཕྲ་མོས་སྡུག་བསྔལ་
ཕྲ་མོ་བསྒྲུབ་པའི་ཚུལ་ཏེ། གཞན་ལའང་ཇི་ལྟར་རིགས་པར་སྦྱོར་
རོ། ། མདོར་ན་སྲིད་འབྱོར་མཐའ་དག་མཐར་རྒུད་པས་སྡུད་པར་
མ་ཟད། ད་ལྟ་ནས་རྒུད་པ་ལ་ཉེ་བར་ཕྱོགས་པའི་ཚུལ་བསམས་ཏེ་
སྲིད་པའི་ཕུན་ཚོགས་གང་ལའང་སྐད་ཅིག་ཀྱང་ཡིད་བརྟན་བྱ་ས་མེད་
པར་བལྟས་ལ། སྙིང་གི་ཁོང་དང་རུས་པའི་གཏིང་ནས་སྐྱོ་བ་བསྐྱེད་
པར་བྱ་སྟེ། དེ་ལྟར་བྱས་ན་མི་རྟག་ཕྲ་མོའི་སྒོ་ནས་སྡུག་བསྔལ་ཕྲ་མོ་
བསྒོམ་པའི་དོན་བྱུང་བ་ཡིན་ནོ། ། གནད་འདི་རྟོགས་ན་ཁམས་
གོང་མའི་ཟག་བཅས་ཀྱི་ཏིང་ངེ་འཛིན་ལ་རང་དུས་ནས་སྡུག་བསྔལ་
གྱི་བློ་སྐྱེ་བ་ལ། མི་རྟག་ཕྲ་མོ་རྟོགས་པ་སྔོན་དུ་སོང་བ་ལ་ངེས་པར་
ལྟོས་ཞེས་རྒྱལ་ཚབ་ཐམས་ཅད་མཁྱེན་པས་ཡང་ཡང་གསུངས་པ་་་
ལའང་ངེས་པ་སྟེར་བར་འགྱུར་རོ། ། རྒྱུ་མཚན་དེ་དག་གི་ཕྱིར་ན་
ཐར་བ་ཐོབ་པ་ལ་ཐར་འདོད་ཤུགས་དྲག་དགོས་ཤིང་། དེ་འབྱུང་
བ་ལ་འདུ་བྱེད་སྡུག་བསྔལ་གྱིས་ སུན་པའི་ཡིད་འབྱུང་ཤུགས་དྲག་
དགོས་ལ། དེ་ལའང་འདུས་བྱས་མི་རྟག་པར་མཐོང་བའི་ངེས་ཤེས་
ཤུགས་དྲག་དགོས་ཏེ། འདུ་བྱེད་སྡུག་བསྔལ་ཤེས་བྱེད་ནི་མི་རྟག་པ་
ལས་གཞན་མེད་པས། སྔ་མའི་ཡིད་འབྱུང་ཆེ་ཆུང་ནི་མི་རྟག་པའི་
- 470 -



ངེས་ཤེས་ཆེ་ཆུང་གི་རྗེས་སུ་བྱེད་པའི་ཕྱིར་རོ། ། དོན་གྱི་དབང་
འདི་གཟིགས་ནས་བདག་ཅག་གི་སྟོན་པས་དང་པོར་བྱང་ཆུབ་མཆོག་
ཏུ་ཐུགས་བསྐྱེད། བར་དུ་བསྐལ་བ་གྲངས་མེད་གསུམ་དུ་ཚོགས་
བསགས། མཐར་མངོན་པར་རྫོགས་པར་སངས་རྒྱས་ཏེ། ལུས་
ཅན་རྣམས་འཁོར་བ་ལས་བསྒྲལ་ནས་ཐར་བའི་གོ་འཕང་ལ་འགོད་
པའི་སླད་དུ་ཆོས་གསུངས་པ་ན་ཐོག་མ་ཉིད་དུ་འདུས་བྱས་ཐམས་
ཅད་ནི་མི་རྟག་པའོ། ། ཞེས་གསུངས་ཏེ། འདི་ཤིན་ཏུ་གནད་ཆེ་
བར་ཡོད་དོ། །
གཉིས་པ་ནི། གལ་ཏེ་མི་རྟག་པས་སྡུག་བསྔལ་དུ་བསྒྲུབ་ན་
རྣམ་མཁྱེན་སོགས་ཀྱིས་མ་ངེས་པའི་སྐྱོན་དུ་འགྱུར་སྙམ་ན། དོགས་
པ་འདིས་བསྒྲིབས་ནས་མི་རྟག་གང་ཡིན་སྡུག་བསྔལ་དུ་སྟོན་པའི་
གསུང་རབ་ཀྱི་གནད་ལ་ཅི་བྱ་གཏོལ་བྲལ་དུ་སོང་བ་མང་པོ་ཞིག་བྱུང་
ངམ་སྙམ་སྟེ། ཀུན་མཁྱེན་གོ་རམས་པས། སྤྱིར་མི་རྟག་ལ་སྡུག་
བསྔལ་གྱིས་ཁྱབ་ཅེས་གསུང་དགོས་བྱུང་པ་དང། བསྟན་དར་ལྷ་
རམས་པས་སྔར་ལྟར་གསུངས་པ་སོགས་ཀྱང་དོགས་པ་འདི་མ་ཆོད་
པའི་རྣམ་འགྱུར་དུ་འདུག་པའི་ཕྱིར་རོ། ། འོ་ན་ཇི་ལྟར་སྙམ་ན།
འདི་ལ་དྲུག འདིར་བསྟན་མི་རྟག་པ་ངོས་བཟུང་བ། དེས་སྡུག་
བསྔལ་དུ་ཇི་ལྟར་དཔོག་པའི་ཚུལ། འདུ་བྱེད་སྡུག་བསྔལ་རིག་མི་
- 471 -



རིག་གི་གང་ཟག་ངོས་བཟུང་བ། དེའི་ཉེས་དམིགས་རིག་ནས་ཡིད་
འབྱུང་སྐྱེས་པའི་ཚད། དེ་སྔོན་བྱུང་གི་རབས་དང་སྦྱར་བ། དེ་ལ་
བརྟེན་ནས་མཐར་ཐུག་ཐར་བ་ཐོབ་པའི་ཚུལ་བཤད་པའོ། ། དང་
པོ་ནི། འདི་ལྟར་ལུས་ཅན་འཁོར་བར་འཆིང་བ་ནི། གཙོ་བོ་རང་
རྒྱུད་ཀྱི་ཕུང་པོ་ལ་རྟག་པ་དང་བདེ་བ་སོགས་སུ་བཟུང་བའི་སྐྱོན་ཡིན་
གྱི། རྣམ་མཁྱེན་སོགས་ལ་དེར་ བཟུང་ བའི་ དབང་ གིས་ མིན་ པ།
གང་ལ་མི་རྟག་སོགས་སུ་གཏན་ལ་དབབ་པའི་གཞིའི་གཙོ་བོ་ཡང་
རང་རྒྱུད་ཀྱིས་བསྡུས་པའི་ཟག་བཅས་ཉེར་ལེན་གྱི་ཕུང་པོ་ཉིད་ལ་བྱ་
དགོས་ཤིང༌། དེ་དགོས་པས་ལུས་ཅན་འཁོར་བ་ལས་གྲོལ་བའི་དོན་
དུ་སྟོན་པ་སངས་རྒྱས་ཀྱིས་འདུས་བྱས་ཐམས་ཅད་མི་རྟག་པ་སོགས་
སུ་གསུངས་པའི་འདུས་བྱས་ཀྱང་སྤྱི་ཙམ་ལ་མི་བྱ་བར་ལས་ཉོན་གྱིས་
འདུ་བྱེད་པ་ལ་དྲངས་དགོས་པར་སྐབས་སྟོབས་ཀྱིས་གྲུབ་ཅིང་། དེ་
ལྟར་དྲངས་པའི་ཚད་ལྡན་གྱི་བཤད་པའང་མང་དུ་བྱུང་ངོ༌། ། དེ་
ལྟར་ འདིར་ བསྟན་ འདུས་ བྱས་ ལས་ ཉོན་ གྱིས་ འདུས་ བྱས་ པ་ སྟེ།
དེའི་དབང་གིས་སྐྱེ་བ་ལ་བྱ་དགོས་ན་འདིར་བསྟན་མི་རྟག་པའང་སྤྱི་
ཙམ་ལ་མི་བྱ་བར་ལས་ཉོན་གྱི་དབང་གིས་འཇིག་པ་ལ་བྱ་དགོས་ཏེ།
ཟླ་སྟོབས་ཀྱིས་གྲུབ་པའི་ཕྱིར་རོ། །
གཉིས་པ་ནི། དེ་ལྟར་བྱས་ན་འདིར་བསྟན་མི་རྟག་པས་སྡུག་
472
ཁ་



བསྔལ་དུ་ཇི་ལྟར་བསྒྲུབ་པའི་ཚུལ་ནི། གནས་པ་ལ་རང་དབང་མེད་
པར་ལས་ཉོན་གྱི་གཞན་དབང་དུ་འཇིག་པའི་ཕྱིར་འཕགས་པ་རྣམས་
ཀྱི་ཐུགས་འབྱུང་བར་བྱ་བའི་གནས་སོ། ། ཞེས་བསྒྲུབས་པ་ཡིན་
པས་འགལ་མ་ངེས་མ་གྲུབ་པ་ལ་སོགས་པའི་སྐྱོན་གང་ཡང་མེད་དོ། །
དེ་ལྟར་བྱས་ན་བཤད་བྱའི་མདོ་མང་པོར། མི་རྟག་པའི་ཕྱིར་སྡུག་
བསྔལ་ལོ། ། སྡུག་བསྔལ་བའི་ཕྱིར་སྟོང་པའོ། ། སྟོང་པའི་ཕྱིར་
བདག་མེད་པའོ། ཞེས་དང་། གང་འདུས་བྱས་ པ་ནི་མི་རྟག་
པའོ། ། གང་མི་རྟག་པ་ནི་སྡུག་བསྔལ་པའོ། ། ཞེས་འབྱུང་བ་
ལྟ་བུའི་དགོངས་པར་བསམས་ནས། མི་རྟག་པ་ཡིན་ཏེ། འདུས་
བྱས་ཡིན་ པའི་ ཕྱིར།། ཞེས་འགོད་ན། སྡུག་བསྔལ་བ་ཡིན་ཏེ།
འདིར་བསྟན་མི་རྟག་པ་ཡིན་པའི་ཕྱིར། ཞེས་ཀྱང་ངེས་པར་དུ་
འགོད་དགོས་ཏེ། མདོའི་དོན་ལ་ཉེ་རིང་བྱར་མི་རུང་བའི་ཕྱིར་
རོ། ། དེ་ལྟ་ནའང་ཡིག་ཆ་མང་པོར་སྔ་མ་ལྟར་བཀོད་ནས་ཕྱི་མ་
ལྟར་མི་འགོད་པའི་རྒྱུ་མཚན་གང་ཡིན་ནམ་ལེགས་པར་བསམ་་་་་
པའོ། །
གསུམ་པ་ནི། ཇི་ལྟར་མིག་ཏུ་སྤུ་ཕྲ་མོ་སོང་ནའང་རིག་ལ།
ལག་མཐིལ་དུ་དེ་ལྟ་མིན་པ་ལྟར། འཕགས་པས་འདུ་བྱེད་ཕྲ་མོ་
རིག་ལ། བྱིས་པས་མིན་པར་གསུངས་ཏེ། མདོ་ལས་བྱིས་པ་ལག་
- 473 -



མཐིལ་ འདྲ་ བ་ ཡིས། ། འདུ་ བྱེད་ སྡུག་ བསྔལ་ སྤུ་ མི་ རིག་
འཕགས་པ་མིག་དང་འདྲ་བ་ཡིས། ། དེ་ཡིས་ཡིད་ཀྱང་ཤིན་ཏུ་
འབྱུང༌། ། ཞེས་སོ། ། དེ་ལྟར་འདུ་བྱེད་སྡུག་བསྔལ་མངོན་་
སུམ་དུ་རིག་མི་རིག་ཀྱང་མི་རྟག་ཕྲ་མོ་མངོན་སུམ་དུ་རིག་མི་རིག་ལ་
ཐུག་སྟེ། རྒྱུ་མཚན་སྔར་བཤད་པ་ལས་ཤེས་སོ། །
བཞི་པ་འདུ་བྱེད་སྡུག་བསྔལ་རིག་ནས་དེ་དང་མཐུན་པའི་ཡིད་
འབྱུང་སྐྱེས་པའི་ཚད་ནི། ཇི་སྐད་དུ། མཁས་པ་རྣམས་ལ་མཐོ་
རིས་ཀྱང་། ། དམྱལ་བ་དང་མཚུངས་སྐྱོ་བར་འགྱུར། ། ཞེས་
གསུངས་པ་ལྟར། མཐོ་རིས་ཚངས་པའི་བདེ་བ་ལྟ་བུ་ལའང་དམྱལ་
བའི་སྡུག་བསྔལ་དང་མཚུངས་པའི་ཡིད་འབྱུང་སྐྱེ་འོས་པ་སྟེ། དེ་
གཉིས་འདུ་བྱེད་སྡུག་བསྔལ་དུ་མཚུངས་པའི་ཕྱིར་དང༌། དོན་ལ་ཇི་
ལྟར་མཚུངས་ པ་ དེ་ ལྟར་བློས་ ཀྱང་ རྟོགས་ དགོས་ པའི་ ཕྱིར་རོ། །
དེས་ན་ངེས་འབྱུང་བཅོས་མིན་སྐྱེས་པའི་ཚད་ནི་དེ་འདྲ་ཞིག་དགོས་
ཀྱི། དེ་ལྟ་མིན་པར་ཚེ་འདིའི་རྐྱེན་ངན་འགའ་ཞིག་གིས་སུན་ཏེ་
དེས་ཡིད་འབྱུང་བ་ཙམ་ལ་ངེས་འབྱུང་སྐྱེས་པ་སྐད་བྱས་པ་ནི་ཧ་ཅང་
ཡང་འཁྲུལ་བ་ཆེན་པོ་སྟེ། དེ་འདྲ་ནི་ཚོར་བའི་སྡུག་བསྔལ་གྱིས་
ཡིད་འབྱུང་བ་ཡིན་པས་དུད་འགྲོ་ལའང་ཡོད་པའི་ཕྱིར་རོ། ། འོ་
ན་བྱིས་པ་སོ་སོའི་སྐྱེ་བོ་ལ་ངེས་འབྱུང་གི་བསམ་པ་ཚད་ལྡན་སྐྱེ་བ་ཡོད་
- 474



དམ་མེད། མེད་ན་ཐེག་པ་གསུམ་པོ་གང་རུང་གི་ཚོགས་ལམ་ཆུང་
ངུ་ཙམ་ཡང་སྐྱེ་བ་མེད་པར་འགྱུར་རོ། ། ཡོད་ན་འདུ་བྱེད་སྡུག་
བསྔལ་གྱི་ཉེས་དམིགས་ཇི་བཞིན་ཤེས་པ་ཡོད་པར་ཐལ་ཞིང་། དེ་
འདོད་ན། བཞི་བརྒྱ་པ་ལས། གལ་ཏེ་བྱིས་པའང་རྣམ་ཀུན་ཏུ། །
འཁོར་བའི་ཉེས་དམིགས་ཤེས་གྱུར་ན། ། སྐད་ཅིག་དེ་ལ་སེམས་
དང་ནི། ། སྙིང་དང་ལྷན་ཅིག་གས་པར་འགྱུར། ། ཞེས་བྱིས་
པ་སོ་སྐྱེས་འདུ་བྱེད་སྡུག་བསྔལ་ཤེས་ན་དེ་ལྟར་དུ་འགྱུར་ཞེས་པའི་
ཤུགས་ཀྱིས་མི་ཤེས་པར་བསྟན་པ་དང་འགལ་ཞེ་ན། བརྟག་གོ །
རྒྱུ་མཚན་དེ་དག་གི་ཕྱིར་ན་ཉེར་ལེན་གྱི་ཕུང་པོ་གཅིག་ཉིད་ལས་ཉོན་
གྱིས་འདུ་བྱེད་པས་འདུ་བྱེད་ཀྱི་སྡུག་བསྔལ། ལས་ཉོན་གྱི་གཞན་
དབང་དུ་འཇིག་པས་མི་རྟག་པའི་སྡུག་བསྔལ། དེའི་གཞན་དབང་
དུ་གྲུབ་པས་སྐྱེ་བའི་སྡུག་བསྔལ་ཏེ། ངོ་བོ་གཅིག་ལ་ལྡོག་ཆོས་ཐ་
དད་དུ་ཕྱེ་བ་ཙམ་མོ། ། འོན་ཏེ་དུས་ཕྱིས་སུ་སྔ་མ་ཙམ་ལས་ཕྱི་མ་
གཉིས་ཀྱི་ཐ་སྙད་ནུབ་ནས་མི་སྣང་ངོ༌། ། །
སྔ་པ་སྔོན་བྱུང་གི་རབས་དང་སྦྱར་བ་ནི། དེ་ལྟར་མི་རྟག་
པའི་གོ་བ་གནད་དུ་སོང་ཕྱིན་སྲིད་པའི་ཕུན་ཚོགས་གང་ལའང་མི་
རྟག་ཅིང་མི་བརྟན་པ་བསླུ་བའི་ཆོས་ཅན་དུ་མཐོང་ནས་ཡིད་གཏིང་
ནས་སྐྱོ་བར་འགྱུར་གྱི། ཆགས་ཤིང་ཞེན་པའི་གནས་མེད་པ་ནི་སྔོན་
- 475 --



བདག་ ཅག་ གི་ སྟོན་ པས་ ཁབ་ ཏུ་ བཞུགས་ པའི་ ཚུལ་ མཛད་ པ་ ན།
ཕྱོགས་ བཅུའི་ སངས་ རྒྱས་རྣམས་ཀྱིས། སྲིད་གསུམ་མི་རྟག་སྟོན་
ཀའི་སྤྲིན་དང་འདྲ། ། འགྲོ་བའི་སྐྱེ་འཆི་གར་ལ་ལྟ་དང་་་་་་་་
མཚུངས། ། ཞེས་བྱ་བ་ལ་སོགས་པའི་མི་རྟག་པའི་གཏམ་གྱིས་
ཐར་བར་བསྐུལ་བའི་ཚུལ་མཛད་ཅིང་། སྟོན་པ་ཉིད་ཀྱིས་ཀྱང་དེ་
དང་མཐུན་པར་སྲིད་གསུམ་མི་བརྟན་པའི་རང་བཞིན་དུ་དགོངས་ཏེ་
རྒྱལ་སྲིད་ཀྱང་བཞག་ནས་ཐར་བར་གཤེགས་པའི་ཚུལ་མཛད་པ་དང༌།
དེ་བཞིན་དུ་སྔོན་སློབ་པ་ལམ་གྱི་གནས་སྐབས་སུ་བྲམ་ཟེའི་ཁྱེའུ་ཞིག་
གི་སྐུའི་སྐྱེ་བ་བཞེས་པ་ནའང་། ཀྱེ་མའོ་འཇིག་རྟེན་ཉོན་མོངས་དག
གནས་པ་མི་བརྟན་མི་དགར་འགྱུར། ། ཀུ་མུ་ད་ཡི་དཔལ་འདི་
ཡང་། ། དྲན་པར་བྱ་བ་ཉིད་དུ་འགྱུར། ། ཞེས་ཀུ་མུད་ཡི་དུས་
སྟོན་ཟེར་བའི་ལྟད་མོ་ཆེན་པོ་དེའང་ཡུད་ཙམ་ཞིག་ནས་འགགས་ཏེ་
དྲན་པའི་ཡུལ་ཙམ་དུ་འགྱུར་བར་མཁྱེན་ནས་ཐུགས་ཤིན་ཏུ་སྐྱོ་བའི་
ཚུལ་མཛད་པ་སོགས་སྔོན་གྱི་བྱུང་བས་ཀྱང་ཤེས་ནུས་སོ། ། དེར་
མ་ཟད་མཉམ་མེད་ཇོ་བོ་ཆེན་པོ་སོགས་ཀྱིས་ཀྱང་རྒྱལ་སྲིད་མི་རྟག་
པར་དགོངས་ནས་ཅི་བདེར་བོར་བའི་རབས་དང༌། རྗེ་རིན་པོ་ཆེའི་
ཞལ་ནས་ཀྱང༌། ང་ལ་གཞན་གྱིས་བསྙེན་བཀུར་ སྟོབས་ པ་དང༌།
སྟན་བཟང་པོ་བཤམས་པ་སོགས་ཀྱི་ཚེ་ན་འདི་ཐམས་ཅད་ནི་མི་རྟག་
༤ 476 —



ཅིང་མི་བརྟན་པ་བསླུ་བའི་ཆོས་ཅན་ནོ་སྙམ་དུ་སྐྱོ་ཤས་མནན་པས་མི་
ནོན་པ་ཡུན་རིང་པོའི་བར་དུ་སྐྱེ་བ་ཞིག་དང་པོ་ནས་རང་ཆས་སུ་ཡོད་
ཅེས་གསུངས་པ་དང་། – བླ་མ་རྡོ་རྗེ་འཆང་གི་ཞལ་ནས་ཀྱང་། །
ཟློས་གར་རམ་ལྷ་མོ་ལྟ་བུའི་ལྟད་མོ་ཆེན་པོ་ཇི་འདྲ་ཞིག་ལའང་། ཀུ་
མུ་ད་ཡི་དཔལ་འདི་ཡང༌། ། དྲན་པར་བྱ་བ་ཉིད་དུ་འགྱུར། །
ཞེས་པའི་སྐྱེས་རབས་ཀྱི་ཚིག་དེ་ཡང་ཡང་བློ་ལ་འཁོར་ཡོངས་ནས་སྐྱོ་
སྣང་འབའ་ཞིག་ལས་ལྟད་མོའི་འདུ་ཤེས་ཆེར་མི་འོང་བར་སྣང་གསུང་
བ་སོགས་མདོར་ན་ཡང་དག་པར་རྫོགས་པའི་སངས་རྒྱས་ནས་རྩ་བའི་
བླ་མའི་བར་གྱི་མཛད་པ་རྣམ་ཐར་གང་ལ་བལྟས་ཀྱང་སྲིད་གསུམ་མི་
རྟག་པར་དགོངས་ནས་ཐུགས་འབྱུང་སྟེ་རྟག་བརྟན་གཡུང་དྲུང་་་
སངས་རྒྱས་སུ་གཤེགས་པ་ཤ་སྟག་ཏུ་གདའ་འོ། ། དེ་ལྟར་དམ་པ་
རྣམས་ཀྱིས་ནི་རྒྱལ་སྲིད་ཀྱང་མཆིལ་སྣབས་བཞིན་དུ་དོར་ཏེ་བྱང་ཆུབ་
ཀྱི་ལམ་ལ་བསླབས་ནས་ཆེས་སྔ་བ་ཞིག་ནས་སངས་རྒྱས་ཏེ་དོན་་་་
གཉིས་མཐར་ཕྱིན་པར་བྱུང་འདུག་པ་ལ། བདག་དང་བདག་ལྟ་
བུས་ནི་བདེ་བ་ཕྲན་ཚོགས་ཀྱང་བློས་མ་ཐོང་བར་དེར་ཆགས་ནས་
ལས་ངན་པ་སྣ་ཚོགས་སུ་བསགས་ཏེ། དེའི་འབྲས་བུར་སྔོན་ཆད་
སྡུག་བསྔལ་སྣ་ཚོགས་དེ་སྙེད་ཅིག་མྱོང་དགོས་བྱུང་བར་མ་ཟད། ད་
དུང་ཡང་སྔར་ལས་ལྷག་ཙམ་ཞིག་མྱོང་མི་དགོས་པའི་ངེས་པ་ཅི་ཡང་
– 477 -



མེད་པའི་སྐྱོན་ཆེན་པོ་འདི་ནི་མཐར་གཏུགས་ན་མི་རྟག་པ་མི་ཤེས་
པའི་སྐྱོན་དུ་འདུག་པས། སེམས་ཤིག་ཡོད་ན་མི་རྟག་པ་ལ་ཉམས་
ལེན་ གྱི་ མཐིལ་ དུ་ མི་ བྱེད་ པར་ སྡོད་ ཐབས་ རང་ མེད་ དོ་ གསུང་།
དྲུག་པ་ནི། འོ་ན་དེ་དག་གི་ཚུལ་ཇི་ལྟ་བུ་ཞེ་ན། འདི་ལྟར་སྲིད་པ་
མཐའ་དག་མི་རྟག་ཅིང་མི་བརྟན་པ་བསླུ་པའི་ཆོས་ཅན་དུ་ཤེས་ན་
ཐར་བ་དང་ཐམས་ཅད་མཁྱེན་པ་ཉག་གཅིག་མ་གཏོགས་པ་གང་
ལའང་ཡིད་བརྟན་ཅུང་ཟད་ཀྱང་མི་རུང་བར་ཤེས་ནས་ངེས་འབྱུང་
ཚད་དུ་འཁྱོལ་བ་ཞིག་བདེ་བླག་ཏུ་སྐྱེ་ཞིང་། དེ་བྱུང་ན་དེས་ཐར་
ལམ་ལ་ནང་ནས་བསྐུལ་ཏེ་ཐར་བའི་གྲོང་དུ་ཡུད་ཀྱིས་བགྲོད་ཐུབ་པ་
ཞིག་འོང་གི་གཞན་དུ་མི་རྟག་པར་མི་ཤེས་ན་འདུ་བྱེད་སྡུག་བསྔལ་མི་
ཤེས། དེ་མི་ཤེས་ན་དེ་ལས་ཐར་འདོད་མི་སྐྱེ། ཐར་འདོད་མེད་ན་
ཐར་ལམ་མི་བསྒྲུབ་པས་ཐར་བའི་གོ་འཕང་ག་ལ་ཐོབ་སྟེ་ཐོབ་པའི་
སྐབས་མེད་དོ། ། དེའི་ཕྱིར་ཇི་ཙམ་གྱིས་མི་རྟག་པར་ཤེས་པ་དེ་
ཙམ་གྱིས་འདུ་བྱེད་སྡུག་བསྔལ་ཤེས་ནས་སྲིད་པའི་ཕུན་ཚོགས་ལ་
འདུན་པ་ཇེ་ཆུང་དང་། ཟག་མེད་ཐར་བའི་བདེ་བ་ལ་འདུན་པ་ཇེ་
ཆེར་འགྲོ་བ་ཞིག་དགོས་ཀྱི། དེ་ལྟ་མ་ཡིན་ན་མི་རྟག་པའི་གོ་བ་
གནད་ དུ་ མ་ སོང་ བ་ ཡིན་ ཞེས་ བླ་ མ་ རིན་ པོ་ ཆེས་ གསུངས་ སོ། །
གཞན་ཡང་མི་རྟག་པའི་གོ་བ་གནད་དུ་སོང་ན་ཟག་བཅས་ཀྱི་བདེ་བ་
- 478 མཁ



གང་ཡང་བདེ་བར་ཚོར་ཙམ་ནས་འདུ་བྱེད་སྡུག་བསྔལ་དུ་ཚོར་ནས་
འོང་བ་ཡིན། ཞེས་དང་། ཚེ་འདི་མི་རྟག་པར་མི་ཤེས་ན་ཕྱི་མའི་
དོན་གཉེར་མི་སྐྱེ་བ་ལྟར་འཁོར་བ་མི་རྟག་པར་མི་ཤེས་ན་ཐར་བ་དོན་
གཉེར་མི་སྐྱེ། དེ་མ་སྐྱེས་ན་ཐར་བ་ལྟ་ཞོག་ཐར་བའི་ལམ་སྣ་ཙམ་
ཡང་ཟིན་བའི་གནས་མེད་ཅིང་། ཕྱི་རོལ་བའི་ལམ་ལ་བརྟེན་ནས་
ཚོགས་ལམ་ཆུང་ངུ་ཙམ་དུའང་བགྲོད་མི་ནུས་པར་གསུངས་པ་ཡང་
འདིའི་རྒྱུ་མཚན་གྱིས་ཡིན་པས། མི་རྟག་པའི་རྣམ་དབྱེ་ཕྲ་ཞིང་ཞིབ་
པར་མི་ཤེས་ན་སུ་ཇི་སྐད་ཟེར་ཡང་འཁོར་བར་ཡུན་ཇེ་རིང་དང་
གཏིང་ཇེ་ཟབ་དུ་འགྲོ་བ་ལས་འོས་མེད། ་ ་དེས་ན་མི་རྟག་པ་ནི་དུས་
གསུམ་སངས་རྒྱས་ཐམས་ཅད་ཀྱིས་བགྲོད་པ་གཅིག་པའི་ལམ་ཡིན་
པས་འདི་ལས་གལ་ཆེ་བ་གང་ཡང་མེད། ཅེས་ཀྱང་གསུངས་སོ། །
མདོར་ན་གང་ལ་ཆགས་ཤིང་ཞེན་པ་དེ་ཐམས་ཅད་མི་རྟག་པའི་རྒྱུ་
མཚན་དང་སྦྱར་ནས་ཆགས་ཞེན་གཅོད་དགོས་པ་ནི་གནད་ཀྱི་དོན་ཏེ།
གསུང་རབ་དགོངས་འགྲེལ་དང་བཅས་པ་ནས་འདུས་བྱས་མི་རྟག་པ་
རྒྱ་ཆེར་གསུངས་པའི་དགོས་པའང་དེ་ཉིད་དོ། ། དེས་ན་སྐྱེ་བ་ལ་
ཐོག་མ་མེད་པའི་དོན་གྱིས་སྔོན་ཆད་འཁོར་བའི་གནས་འདིར་ཟག་
བཅས་ཀྱི་བདེ་བ་ལ་འདི་མ་མྱོང་བྱ་བ་མེད་པ་ཞིག་ལན་གྲངས་དཔག་
ཏུ་མེད་པ་མྱངས་མོད་ཀྱི། དེ་ལྟར་ཕན་ཐོགས་རྒྱུ་ལྟ་ཞོག་གི་དྲན་
- 479 -



པའི་ཡུལ་ཙམ་ནའང་མི་སྣང་བའི་ངང་ཚུལ་འདིར་ཟད་ཅིང་། ཚེ་
འདིའི་བདེ་བ་རྣམས་ཀྱང་ཕྱི་མའི་ཚེ་ན་ཚུལ་དེ་ལྟར་དུ་འགྱུར་ལ།
མདོར་ན་ཟག་བཅས་ཀྱི་བདེ་བ་གང་དང་གང་ཡིན་ཡང་ཆུ་ལ་ ཕྱེ་་
བཏབ་པ་དང་འདྲ་བར་མྱངས་ཙམ་མྱངས་ཙམ་ནས་འགགས་ཏེ་སླར་
ཕན་ཐོགས་པ་ཅུང་ཟད་ཀྱང་མེད་དོ། ། འདི་ནི་དཔེར་མཚོན་ན།
ཁ་སང་གི་བདེ་བ་རྣམས་ཀྱང་དེ་རིང་དྲན་པའི་ཡུལ་ཙམ་དུ་གྱུར་ཏེ་
ཕན་མི་ཐོགས་པའི་ངང་ཚུལ་འདི་ལགས་ཤིང༌། ཐ་ན་སྐད་ཅིག་སྔ་
མའི་བདེ་བས་ཀྱང་ཕྱི་མར་ཕན་མི་ཐོགས་ན་གཞན་གྱིས་ལྟ་ཅི་སྨོས་
པས་དེས་ན་སྐད་ཅིག་ཀྱང་མི་རྟག་ཅིང་མི་བརྟན་པའི་ཟག་བཅས་
སྲིད་པའི་བདེ་བ་ལ་ཆགས་ཤིང་ཞེན་པ་ནི་བླུན་པ་བས་ཀྱང་ཆེས་བླུན་
པར་འདུག་སྙམ་དུ་ནན་ཏན་གྱིས་བསྒོམ་དགོས་སོ། ། ཕལ་མོ་
ཆེས་འཆི་བའི་མི་རྟག་པ་རྒྱུ་མཚན་དུ་བྱས་ནས་ཚེ་འདིའི་ཆགས་ཞེན་
གཅོད་ལུགས་ཕྱོགས་འགྲོ་ཙམ་ཤེས་ཀྱང་སྲིད་གསུམ་མི་རྟག་པ་རྒྱུ་
མཚན་དུ་བྱས་ནས་ཕྱི་མའི་ཆགས་ཞེན་གཅོད་ལུགས་ཡེ་ནས་མི་ཤེས་
པས། འཆི་བ་མི་རྟག་པའི་ཆོས་སྐོར་ཙམ་ལས་མི་རྟག་པའི་ཆོས་
སྐོར་གཞན་ཕལ་ཆེ་བ་གདམས་ངག་ཏུ་འཆར་མི་ཐུབ་པར་སྣང་ངོ༌། །
ཟག་མེད་ཐར་བའི་བདེ་བ་ནི་སྤྱིར་མི་རྟག་པ་ཡིན་མོད་ཀྱང་རྒྱུན་མི་
འགྱུར་བའི་ཆ་ནས་སྐབས་འདིར་རྟག་པའི་ཕྱོགས་སུ་བསྡུར་འོས་པ་སྟེ།
- 480 -



མངོན་རྟོགས་རྒྱན་ལས། དེ་ཉིད་ཟད་པ་མེད་པའི་ཕྱིར། ། རྟག་
པ་ཞེས་ཀྱང་བརྗོད་པ་ཡིན། ། ཞེས་ གསུངས་པས་ཤེས་ནུས་ལ་ .
ཟག་བཅས་སྲིད་པའི་བདེ་བ་ནི་རྒྱུན་གྱི་ཆ་ནས་ཀྱང་ཤིན་ཏུ་མི་རྟག་
ཅིང་མི་བརྟན་པས་དེ་དང་འདྲ་བ་མ་ཡིན་ནོ། ། དེས་ན་ཟག་་
བཅས་ཀྱི་བདེ་བ་ནི་ཕུལ་དུ་བྱུང་བ་ཇི་འདྲ་ཞིག་ཡིན་རུང་སྐད་ཅིག་
གཅིག་སོང་གཉིས་སོང་གིས་རྒྱུན་མྱུར་དུ་ཟད་ཅིང་། གང་བདེ་བ་
ཟད་པ་ཉིད་སྡུག་བསྔལ་ཡིན་པས། དེས་ཀྱང་ཟག་བཅས་ཚོར་བདེ་
སྡུག་བསྔལ་དུ་ཤེས་ནུས་སོ། ། སྲིད་པའི་ཕུན་ཚོགས་མི་རྟག་མི་
བརྟན་ པས། ། སྙིང་པོ་ མེད་ པ་ སྡུག་ བསྔལ་ རང་ བཞིན་ ཏེ། །
དེ་བས་རྟག་བརྟན་ཐར་བའི་བདེ་བ་ལ། །： དོན་དུ་གཉེར་བ་སྐལ་
བཟང་སྐྱེ་པོའི་ལུགས། །” ཞེས་ཀྱང་སྨྲས་སོ། ། ་
གསུམ་པ་ཕུང་པོ་བདག་མེད་འཆད་པ་ལ་གསུམ། སྡུག་་་་
བསྔལ་ལས་བདགམེད་ལ་ཇི་ལྟར་འཇུག་པའི་ཚུལ། དེ་ལྟར་འཇུག་
དགོས་པའི་རྒྱུ་མཚན། འཇུག་བྱེད་ཀྱི་རིགས་པ་གང་ལ་བྱ་བའོ། །
དང་པོ་ནི། དེ་ཕྱིར་མི་རྟག་ལས་སྡུག་བསྔལ། ། སྡུག་བསྔལ་ལས་
ནི་བདག་མེད་གསུངས། ། ཞེས་སྡུག་བསྔལ་ལས་བདག་མེད་ལ་
འཇུག་དགོས་པར་གསུངས་པས་འཇུག་ཚུལ་ཇི་ལྟ་བུ་ཞེ་ན། འདི་ལ་
བཤད་ལུགས་མི་འདྲ་བ་གསུམ་ལས། དང་པོ་ནི། འདིར་བསྟན་
- 481 -



སྡུག་བསྔལ་ནི་ལས་ཉོན་གྱི་གཞན་དབང་ཅན་ཡིན་པས་རང་དབང་
བའི་བདག་དང་འགལ་ལ། དེའི་ཕྱིར་སྔ་མའི་རྒྱུ་མཚན་གྱིས་ཕྱི་མ་
བཀག་ནས་བདག་མེད་རྟོགས་པར་བྱེད་པ་ཉིད་སྡུག་བསྔལ་ལས་་་་
བདག་མེད་ལ་འཇུག་པའི་ཚུལ་ཏེ། ། ཚད་མ་རྣམ་འགྲེལ་གྱི་་་་
དགོངས་པའོ། །་ གཉིས་པ་ནི། བདག་མེད་ཅེས་པ་བདག་གིར་
བྱར་མི་འོས་པའི་དོན་ཏེ། དེ་ལྟར་ན་ཕུང་པོ་ནི་སྡུག་བསྔལ་བ་ཡིན་
པས། བདག་ཏུ་བཟུང་བར་མི་འོས་ཞེས་པ་སྔ་མའི་ཕྱི་མ་ལ་འཇུག་
པའི་ཚུལ་ཏེ། བཞི་བརྒྱ་རྩ་འགྲེལ་གྱི་དགོངས་པའོ། ། གསུམ་པ་
ནི། འཁོར་བ་སྡུག་བསྔལ་དུ་ཤེས་པ་ལ་བརྟེན་ནས་ཐར་ལམ་བདག་
མེད་ཀྱི་རྣལ་འབྱོར་ལ་འཇུག་པ་ཉིད་སྡུག་བསྔལ་ལས་བདག་མེད་ལ་
འཇུག་པའི་ཚུལ་དུ་གསུངས་ཏེ། འཇུག་པ་རྩ་འགྲེལ་གྱི་དགོངས་
པའོ། ། འོ་ན་དེ་དག་ལས་གང་གི་རྗེས་སུ་འབྲང་སྙམ་ན། ཕན་
ཚུན་མཚོན་དོན་དུ་བྱས་ནས་གསུམ་ག་ལྟར་ཁས་བླང་དུ་རུང་ངོ༌། །
གཉིས་པ་ལ། འཁོར་བའི་རྩ་བ་ངོས་བཟུང་བ་དང་། དེ་ལ་བརྟེན་
ནས་བདག་མེད་མི་སྒོམ་པའི་ཐབས་མེད་པར་གྲུབ་པའོ། ། དང་
པོ་ནི། རྒ་ཤི་དང་མྱ་ངན་དང་སྨྲེ་ངག་འདོན་པ་སོགས་འཁོར་བའི་
སྡུག་བསྔལ་གང་ཅི་ཡང་རུང་སྟེ། དེ་ཐམས་ཅད་རྒྱུ་མེད་དང་མི་
མཐུན་པའི་རྒྱུ་ལས་བྱུང་བའི་གནས་མེད་པས་མཐུན་པའི་རྒྱུ་ལས་བྱུང་
- 482 ཁལ



དགོས་ལ། དེའང་རྟེན་འབྲེལ་བཅུ་གཉིས་ཀྱི་འཇུག་རིམ་ལྟར་ལས་
ལས་བྱུང་ཞིང་། ལས་ཀྱང་མཐར་གཏུགས་ན་བདག་འཛིན་མ་རིག་
པ་ལས་བྱུང་སྟེ། ཇི་སྐད་དུ། བདག་ཡོད་ན་ནི་གཞན་དུ་ཤེས། །
བདག་གཞན་ཆ་ལས་འཛིན་དང་སྡང་། ། འདི་དག་དང་་་་་་
ཡོངས་འབྲེལ་ལས། ། ཉེས་པ་ཐམས་ཅད་འབྱུང་བར་འགྱུར། །
ཞེས་སོ། ། དེ་ཉིད་ཀྱིས་ན་ཉེས་པ་ཐམས་ཅད་ཀྱི་རྩ་བ་ནི་བདག་
འཛིན་མ་རིག་པ་ཉག་གཅིག་ཏུ་འབབ་བོ། ། གཉིས་པ་ནི། ཚེ་
འདི་སྣང་གི་སྡུག་བསྔལ་ཕྲ་མོ་ཙམ་ཡང་བཟོད་མི་ནུས་ན་ཚེ་རབས་
གཏན་གྱི་སྡུག་བསྔལ་བཟོད་ག་ལ་ནུས་ཏེ་མི་ནུས་ལ། དེ་མི་ནུས་ན་
སྡུག་བསྔལ་གྱི་རྩ་བ་བདག་འཛིན་སྤོང་དགོས་ཤིང་། དེའང་བདག་
མེད་མ་རྟོགས་ན་སྤོང་མི་ནུས་པས། སེམས་ཤིག་ཡོད་ན་བདག་མེད་
མ་རྟོགས་པ་རྟོགས་པར་བྱེད་པ་དང་། རྟོགས་ཟིན་གོང་དུ་སྤེལ་
བའི་ཐབས་ལ་ཡོད་རྒུའི་རྩལ་གྱིས་འབད་རིགས་སོ། ། དེ་ཡང་
རང་གིས་ཇི་ལྟར་འདོད་འདོད་མ་ཡིན་པར་མགོན་པོ་ཀླུ་སྒྲུབ་ཀྱི་རྗེས་
སུ་འབྲང་དགོས་ཏེ། དཔལ་ལྡན་ཟླ་བས། སློབ་དཔོན་ཀླུ་སྒྲུབ་
ཞབས་ཀྱི་ལམ་ལས་ནི། ། ཕྱི་རོལ་གྱུར་ལ་ཞི་བའི་ཐབས་མེད་དོ། །
ཞེས་ཐག་བཅད་དེ་གསུངས་འདུག་པའི་ཕྱིར་རོ། ། གསུམ་པ་ནི།
ཇི་སྐད་དུ། སྟོང་པ་ཞི་བ་སྐྱེ་བ་མེད་པའི་ཚུལ། ། མི་ཤེས་པས་ནི་
ཁ་ 483 ཡག་



འགྲོ་བ་འཁྱམས་གྱུར་བ། ། དེ་དག་ཐུགས་རྗེ་མངའ་བས་ཐབས་
ཚུལ་དང་། ། རིགས་པ་བརྒྱ་དག་གིས་ནི་འཛུད་པར་མཛད། །
ཅེས་གསུངས་པ་ལྟར། བཀའ་བསྟན་བཅོས་རྣམས་སུ་བདག་མེད་
སྒྲུབ་བྱེད་ཀྱི་རིགས་པའི་རྣམ་གྲངས་མཐའ་ཡས་པ་ཞིག་གསུངས་མོད་
ཀྱང་། དེ་དག་ལས་འདིར་གོ་སླ་བ་དང་གལ་ཆེ་བའི་དབང་དུ་བྱས་
ནས་གཅིག་དུ་བྲལ་དང་རྟེན་འབྱུང་གི་གཏན་ཚིགས་གཉིས་ལས་་་་
བརྩམ་ སྟེ་ རང་བློས་ སྤོབས་ ཙམ་ དུ་ ཅུང་ ཟད་ བརྗོད་ པར་ བྱའོ། །
དེས་ན་འདི་ལ་གཉིས། ། གཅིག་དུ་བྲལ་གྱི་རིགས་པ་དང་། རྟེན་
འབྲེལ་གྱི་རིགས་པའོ། ། དང་པོ་ནི། རྟགས་འདི་ལ་གནད་བཞི་
ཚང་ བར་ གསུངས་ ཏེ། དགག་བྱ་ངེས་ པ། ཁྱབ་ པ་ ངེས་ པ།
གཅིག་བྲལ་ངེས་པ། དུ་བྲལ་ངེས་པའོ། ། དང་པོ་ལ་དགག་བྱ་
ངེས་དགོས་པའི་རྒྱུ་མཚན་དང་། དེ་ཇི་ལྟར་ངེས་པའི་ཚུལ་གཉིས་
ལས། དང་པོ་ནི། དཔེར་ན་འབེན་ངོས་མ་ཟིན་པར་མདའ་་་
བརྡེག་ན་གནད་དུ་མི་ཐེག་པ་ལྟར། ། དགག་བྱ་ངོས་མ་ཟིན་པར་
བཀག་ན་དོན་དུ་མི་འགྱུར་བས་ངོས་ཟིན་དགོས་ལ། དེའང་དགག་
གཞི་གང་ཟག་ལྟ་བུ་ལ་མཚོན་ན། དོན་གྱི་གནས་ཚུལ་ནི་ཐག་ཁྲ་ལ་
སྤྲུལ་དུ་བཏགས་པ་དང་འདྲ་བར་ཕུང་པོ་ལ་བརྟེན་ནས་རྟོག་པས་
ཕར་བཏགས་པ་ཙམ་དུ་ཟད་ལ། བློ་ལ་སྣང་ཚུལ་ནི་དོན་རང་ངོས་
– 484 མར་



ནས་གྲུབ་པར་སྣང་སྟེ། དགག་བྱའི་བདག་སྣང་ཚུལ་དེ་ཉིད་དོ། །
དེའི་ཕྱིར་རང་འཛིན་གྱི་བློ་ལ་ཇི་ལྟར་སྣང་བ་དེ་ལྟར་དུ་གྲུབ་པའི་ཆ་
དགག་དགོས་ཀྱི། སྣང་བ་ཙམ་ཞིག་དགག་མི་རིགས་ཏེ། ་དེ་
བཀག་ན་ཆད་མཐར་ལྷུང་བའི་ཕྱིར་རོ། ། གསལ་བར་བཤད་ན།
རང་ངོས་ནས་གྲུབ་པའི་གང་ཟག་དགག་དགོས་ཀྱི། གང་ཟག་ཙམ་
དགག་མི་རིགས་ཏེ། དེའི་རྒྱུ་མཚན་སྔ་མ་མ་བཀག་ན་ཡོད་མཐར་
དང་ཕྱི་མ་བཀག་ན་མེད་མཐར་ལྷུང་བའི་ཕྱིར་དང་། ལྟ་བ་རྣམ་
དག་རྙེད་པ་ལ་མཐའ་དེ་གཉིས་ཀ་དང་བྲལ་དགོས་པའི་ཕྱིར་རོ། །
རྗེ་བཙུན་འཇམ་དཔལ་དབྱངས་ཀྱི་ཞལ་ནས། སྣང་སྟོང་ལ་ཉེ་རིང་
གཏན་ནས་བྱར་མི་རུང་གསུང་བའང་འདིའི་གནད་ཀྱིས་ཏེ། དེ་
ལྟར་ན་སྟོང་པར་མོས་བློས་སྣང་བ་ཁྱད་དུ་བསད་པ་དང༌། སྣང་
བར་མོས་བློས་སྟོང་པ་ཁྱད་དུ་བསད་པ་གཉིས་ཀ་དབུ་མའི་དགག་
བྱར་གནས་པར་ཤེས་པར་བྱའོ། ། འདི་ནི་དཔེར་མཚོན་ན་མཚོ་
ལ་གནས་པའི་འོ་ཆུ་དབྱེར་མི་ཕྱེད་པའི་དོན་གྱིས་ངང་པས་་་་་་
གཏོགས་གཞན་གྱིས་འབྱེད་མི་ཤེས་པ་ལྟར། སྐབས་འདིར་དགག་
གཞི་དང་དགག་བྱ་སྣང་ཚུལ་དབྱེར་མེད་པའི་སྟབས་ཀྱིས་ཐལ་འགྱུར་
བས་མ་གཏོགས་སུས་ཀྱང་དབྱེ་ར་མི་ཤེས་ནས། དགག་གཞི་འཇོག་
ཚེ་དགག་བྱར་ ལྷག་ནས་ཡོད་མཐོར་དང༌། ：： དགོག་བྱ་འགོག་ཚེ་་
— 485 - -



དགག་གཞི་ཁེགས་པས་མེད་མཐར་ལྷུང་བ་ལས་མ་འདས་པར་་་་་
གསུངས་སོ། ། རྒྱུ་མཚན་དེ་དག་གི་ཕྱིར་ན་དགག་གཞི་ལས་་་་
ལོགས་སུ་དགག་བྱ་ངོས་ཟིན་པའང་ཤིན་ ཏུ་བྱ་དཀའ་བའི་གནས་
སོ། ། མདོར་ན་དགག་བྱ་ཅི་ཡིན་ངོས་མ་ཟིན་པར་རིགས་པས་
འགོག་ལོ་བྱས་ན་ཡོད་མེད་ཀྱི་མཐའ་གང་རུང་དུ་ལྷུངས་པ་ལས་མ་
འདས་པས། དེ་ལ་དགོངས་ནས་རིགས་པས་འགོག་པའི་སྔ་རོལ་ཏུ་
འགོག་རྒྱུའི་དགག་བྱ་ཅིས་ཀྱང་ངོས་ཟིན་དགོས་པར་གསུངས་ཏེ་ཤིན་
ཏུ་གནད་ཆེའོ། ། དེ་ལྟ་ནའང་འདི་ལ་མཁས་རློམ་འགའ་ཞིག་མ་
མོས་ནས་དགག་པ་བྱེད་པར་མཐོང་མོད་ཀྱི། རང་གི་དེ་ཉིད་སྟོན་
པ་ལས་གཞན་མི་སྣང་བས་བཏང་སྙོམས་སུ་བཞག་པའི་འོས་སོ། །
གཉིས་པ་ནི། རྗེ་བཙུན་འཇམ་དབྱངས་ནས་བརྒྱུད་པའི་མན་ངག་
བཞིན་དུ་བྱ་བ་སྟེ། འདི་ལྟར་ཐོག་མར་ངར་འཛིན་ལྷན་སྐྱེས་ཤུགས་
ཆེན་ཞིག་གསལ་བཏབ་སྟེ་འཆར་དུ་བཅུག་ལ། དེ་ནས་བློའི་ཟུར་
གཅིག་གིས་དེ་ལ་ང་ཇི་ལྟར་འཆར་ཡིན་འདུག་སྙམ་དུ་དལ་བུས་་་་
བརྟགས་ལ་དེ་ལྟར་བརྟགས་ནས་འཆར་ཚུལ་མྱོང་སྟོབས་ཀྱིས་ངོས་
ཟིན་པ་ཞིག་བྱུང་ན་དགག་བྱ་ངོས་ཟིན་པ་ཞེས་བྱའོ། ། འོ་ན་་་
དགག་བྱ་ངོས་འཛིན་གྱི་བློ་དེ་བློ་རིགས་བདུན་གྱི་ནང་ནས་གང་ཞེ་ན།
འདི་ལ་མཁས་པ་ཁ་ ཅིག་བདེན་གྲུབ་དགག་བྱ་ཡིན་པར་ཚད་མས་
འཁབ 486 -



དངོས་སུ་ངོས་ཟིན་ན་བདེན་མེད་བསྒྲུབ་བྱ་ཡིན་པར་ཤུགས་ཀྱིས་ངོས་
ཟིན་དགོས་ཤིང༌། དེ་ལྟ་ན་དགག་བྱ་ངོས་ཟིན་པ་ཉིད་ཀྱིས་བསྒྲུབ་
བྱ་གྲུབ་པའི་སྐྱོན་དུ་འགྱུར་རོ་སྙམ་དུ་བསམས་ནས་ཡིད་དཔྱོད་ཡིན་
ཞེས་གསུངས་མོད་ཀྱང༌། ཡིད་དཔྱོད་ཀྱིས་ངོས་ཟིན་པ་ཙམ་ལ་ཡིད་
བརྟན་བཅས་ནས་དགག་ན་ཧ་ཅང་ཐལ་བས་གྱི་ནའོ། ། དེས་ན་
རང་གི་ལུགས་ནི་རྗེས་སུ་དཔག་པའི་ཚད་མར་ཁས་བླང་ན་རུང་ངམ་
སྙམ་སྟེ། གང་གི་ཕྱིར་ན་བློ་དེ་ནི་བདེན་གྲུབ་དགག་བྱ་ཡིན་པའི་རྒྱུ་
མཚན་བསམས་པ་ལས་སྐྱེས་པའི་ཕྱིར་སྙམ་དུ་སེམས་སོ། ། འོ་ན་
བདེན་གྲུབ་དགག་བྱར་ཚད་མས་ངོས་ཟིན་པ་ལ་དེ་ཚད་མས་བཀག་
དགོས་སམ་མི་དགོས་ཇི་ལྟར་སྙམ་ན། མི་དགོས་ཏེ། དཔེར་ན་
ཤིང་གང་ཞིག་བཅད་བྱར་ངོས་ཟིན་པ་ལ་དེ་མཚོན་གྱིས་གཅོད་མི་
དགོས་པ་བཞིན་དུ་བདེན་གྲུབ་རིགས་པའི་དགག་བྱར་ངོས་ཟིན་པ་
ལའང་དེ་རིགས་པས་བཀག་མི་དགོས་ཏེ། མཚུངས་པས་སོ་སྙམ་
མོ། །
གནད་གཉིས་པ་ཁྱབ་པ་ཇི་ལྟར་ངེས་པའི་ཚུལ་ནི། གཅིག་ཐ་
དད་ཕན་ཚུན་སྤངས་ཏེ་གནས་པའི་དངོས་འགལ་ཡིན་པས། སྤྱིར་
ཡོད་ན་གཅིག་ཐ་དད་གང་རུང་དུ་ཡོད་དགོས་ལ། དེའི་ཕྱིར་ཇི་
ལྟར་ངོས་ཟིན་པའི་བདག་དེ་ཡོད་ནའང་ཕུང་པོ་དང་བདེན་པའི་
– 487 -



གཅིག་ཐ་དད་གང་རུང་དུ་ཡོད་དགོས་པས། ཚུལ་དེ་ལ་ཚད་མས་
དྲངས་པའི་ངེས་པ་རྙེད་རྙེད་དུ་སྦྱངས་དགོས་སོ། །
གནད་ གསུམ་ པ་ གཅིག་ བྲལ་ ངེས་ པར་ བྱེད་ པའི་ ཚུལ་ ནི།
འདི་ལྟར་བདག་དེ་ཕུང་པོ་ལྔ་དང་གཅིག་ཏུ་ཡོད་ན་བདག་མང་པོ་
དང་ཕུང་པོ་ལྔ་གཅིག་ཏུ་ཐལ་བ་སོགས་ཀྱིས་གནོད་པས། གཅིག་ཏུ་
གྲུབ་ས་མི་འདུག་སྙམ་དུ་ངེས་པ་མ་རྙེད་ཀྱི་བར་དུ་སྒོམ་མོ། །
གནད་བཞི་པ་དུ་བྲལ་ངེས་པར་བྱེད་པའི་ཚུལ་ནི། འདི་ལྟར་
བདག་དེ་ཕུང་པོ་ལས་བདེན་པའི་ཐ་དད་དུ་གྲུབ་ན་འབྲེལ་མེད་དོན་
གཞན་དུ་འགྱུར་བས། དེ་ལྟ་ན་ཕུང་པོ་ལས་ལོགས་སུ་བདག་ཡན་
གར་དུ་ངོས་བཟུང་དུ་ཡོད་པར་ཐལ་བ་དང་། ཕུང་པོ་ལ་ ཕན་་་་
གནོད་བྱས་པའི་བདག་ལ་ཕན་གནོད་དུ་མི་འགྱུར་བ་སོགས་ཀྱི་སྐྱོན་
མང་བས། ཕུང་པོ་ལས་བདེན་པའི་ ཐ་དད་དུ་ཡང་གྲུབ་ས་མ་་་
འདུག་སྙམ་དུ་ངེས་པར་བྱའོ། ། མདོར་ན་ང་ང་སྙམ་དུ་སྙིང་གི་
དཀྱིལ་ནས་དམ་སྦྲེང་ངེ་བར་འཆར་བའི་ང་དེ་ཡོད་ན་ཕུང་པོ་དང་
གཅིག་ཐ་དད་གང་རུང་དུ་ཡོད་དགོས་པ་ལས་གང་དུ་ཡང་མི་འདུག་
སྙམ་པ་བྱ་སྟེ། དེ་ལྟར་བྱས་ན་ཚུལ་གསུམ་ལམ་གནད་བཞི་ཚང་
བས། བསྒྲུབ་བྱའི་བདག་མེད་རང་ཤུགས་ཀྱིས་རྟོགས་ནུས་པར་
གསུངས་སོ། ། འདིར་དཔྱད་དགོས་པ་ཞིག་ནི། བུམ་པ་ལྟ་བུ་
མ་ 488 ཁ་



ཕྱོགས་གང་དུ་ཡོད་ན་ ཤར་ནུབ་གང་རུང་དུ་ཡོད་དགོས་པར་ངེས་
ནས་ཕྱོགས་དེ་གཉིས་གང་དུ་ཡང་མེད་པར་ངེས་ན་དེར་མེད་པ་ལ་
ངེས་པ་འདྲེན་ནུས་ཀྱི། གང་རུང་དུ་མེད་པར་ངེས་པ་ཙམ་གྱིས་དེ་
མི་ནུས་པ་ལྟར། བདག་ཡོད་ན་ཕུང་པོ་དང་གཅིག་ཐ་དད་གང་
རུང་དུ་ཡོད་དགོས་པར་ངེས་ནས། དེ་གཉིས་གང་དུ་ཡང་མེད་པར་
ངེས་ན་དེར་མེད་པར་ངེས་ནུས་ཀྱི། གང་རུང་དུ་མེད་པར་ངེས་པ་
ཙམ་གྱིས་དེ་མི་ནུས་པས། ། དེས་ན་གང་དུ་ཡང་མ་གྲུབ་པ་རྟགས་སུ་
འགོད་འོས་ཀྱི་གང་རུང་དུ་མ་གྲུབ་པ་མིན་ནོ། །་་ དེ་དང་མཐུན་
པར་རྗེ་ཡབ་སྲས་ཀྱི་གསུང་རབ་རྣམས་སུའང་སྔ་མ་ཁོ་ན་ལས་ཅིག་
ཤོས་འགོད་བའི་ཟུར་ཙམ་ཡང་མ་བྱུང་ཞིང་དོན་ལའང་མི་འཐོབ་མོད།
འོན་ཏེ་དེའི་རྗེས་ཙམ་ནས།། བདེན་པར་མེད་དེ། བདེན་པར་
གྲུབ་པའི་གཅིག་དང་བདེན་པར་གྲུབ་པའི་དུ་མ་གང་རུང་དུ་མ་གྲུབ་
པའི་ཕྱིར། ཞེས་པའི་སྦྱོར་བ་འགོད་སྲོལ་ཞིག་ཆགས་པ་ནི་སྔར་ལྟར་
ང་བདེན་པར་ཡོད་ན་ཕུང་པོ་དང་བདེན་པའི་གཅིག་དང་དུ་མ་གང་
རུང་དུ་ཡོད་དགོས་པ་ལས། གང་དུ་ཡང་མེད་པའི་ཕྱིར། ཞེས་པ་
ཡང་ཡང་འབྱུང་བ་ལ་བར་སྐབས་ཤིག་ནས་སྔ་ཕྱི་འདྲེས་ཏེ་དེ་ལྟར་
འགོད་ཐལ་བར་གདོན་མི་ཟ་ནའང་འདི་ལ་ཕལ་མོ་ཆེས་དོགས་པ་མ་
ཆུག་པར་འཁྲུལ་བ་རྒྱ་འབྱམས་སུ་བྱུང་བ་མིན་ནམ་གཟུར་གནས་
– 489
ཕ



མཁས་པ་རྣམས་ཀྱིས་དཔྱད་པར་བྱའོ། ། གཞན་ཡང་གང་རུང་
རྟགས་སུ་སྨྲ་བ་ལ་འདི་འདྲི་བའི་འོས་ཏེ། གང་ཟག་ཕུང་པོ་དང་
བདེན་པའི་གཅིག་ཏུ་མ་གྲུབ་པར་ངེས་པ་ཙམ་གྱིས་རྟགས་འདི་ངེས་
པའི་གོ་ཆོད་དམ་མི་ཆོད། ཆོད་ན་རྒྱང་འཕེན་གྱིས་ཀྱང་རྟགས་འདི་
ངེས་པར་ཐལ་ཞིང་། དེ་ལྟ་ན་གང་ཟག་བདེན་མེད་ཀྱི་དོན་རྟོགས་
པར་ཐལ་ཏེ། ཅིའི་ཕྱིར་ན་རྟགས་འདི་ཐ་སྙད་འབའ་ཞིག་སྒྲུབ་ཏུ་
གསུངས་པའི་གནད་ཀྱིས་སོ། གོ་མི་ཆོད་ན་གཅིག་ཐ་དད་གང་རུང་
དུ་མ་གྲུབ་བར་ངེས་པ་ཙམ་གྱིས་རྟགས་འདི་ངེས་པའི་གོ་མི་ཆོད་པས།
གང་རུང་རྟགས་ཡིན་པའི་དོན་མེད་དོ། ། འདི་ལ་གནོངས་བསྐུར་
བར་མི་འདོད་པའི་མགོ་མཁྲེགས་འགའ་ཞིག་ན་རེ། གསེར་བུམ་ལྟ་
བུ་ཀ་བ་མིན་པའི་རྒྱུ་མཚན་གྱིས་ཀ་བུམ་གང་རུང་མིན་པར་སྨྲ་ན་བུམ་
པ་ཡིན་ པའི་ རྒྱུ་མཚན་གྱིས་ཀ་བུམ་གང་རུང་ཡིན་པར་ཡང་སྨྲར་་་་
རིགས་པས། དེའི་ཚེ་ཀ་བུམ་གང་རུང་ཡིན་པ་དང་མིན་པ་གཉིས་
ཀའི་གཞི་མཐུན་དུ་སྨྲ་དགོས་པར་འགྱུར་རོ། ། དེའི་ཕྱིར་ཀ་བུམ་
གང་རུང་མ་ཡིན་ན་གཉིས་ཀ་མ་ཡིན་དགོས་པས་ཀ་བུམ་གང་རུང་
མིན་པ་དང་གང་ཡང་མིན་པ་གཉིས་ལ་ཁྱད་པར་ཅུང་ཟད་ཀྱང་མེད་
ཅིང་། དེ་མེད་པ་བཞིན་དུ་བདེན་པའི་ གཅིག་ཐ་དད་གང་རུང་
མིན་པ་དང་གང་ཡང་མིན་པ་གཉིས་ལའང་ཁྱད་པར་མེད་པས། སྔ་
=
4 90 ཁ



མ་ཉིད་རྟགས་སུ་འགོད་རིགས་ཏེ། དེ་མི་རིགས་ན་ཕྱི་མའང་འགོད་
མི་རིགས་པར་འགྱུར་རོ་ཞེ་ན། དེ་ལྟར་ཡིན་ཚེ་འགྲོ་བ་རིགས་དྲུག་
གང་རུང་དུ་སྐྱེ་བ་ལེན་ན་དྲུག་ཀར་སྐྱེ་བ་ལེན་དགོས་པ་སོགས་ཀྱི་སྐྱོན་
དཔག་གིས་མི་ལང་བ་འབྱུང་བས། དེ་ལས་མི་རིགས་པ་ཅི་ཞིག་
ཡོད། ལྷས་མཆོད་གང་རུང་གཅིག་མ་ཡིན་བྱས་པ་ན་གཉིས་ཀ་མ་
ཡིན་པར་གོ་བ་ཁྱོད་ནི་སྔར་མ་བྱུང་བའི་གོ་བ་ཆེན་པོ་ པ་ ཞིག་ སྟེ།
གཞན་དུ་གང་རུང་མིན་པ་དང་གང་ཡང་མིན་པ་གཉིས་གོ་དོན་མི་
གཅིག་པ་ནི་གནག་རྫིས་ཀྱང་ཤེས་ནུས་པའི་ཕྱིར་རོ། ། དེས་ན་
རང་གི་ལུགས་ནི། གསེར་བུམ་ཁྱད་གཞིར་བཟུང་ནས་ཀ་བུམ་གང་
རུང་ཡིན་པ་དང་མིན་པ་གཉིས་ཀར་སྨྲས་ཀྱང་སྐྱོན་མི་འབྱུང་བའི་
གནད་ནི། ཡིན་པའི་ཀ་བུམ་གང་རུང་དང་མིན་པའི་ཀ་བུམ་གང་
རུང་གཉིས་ཀ་བུམ་གང་རུང་ཞེས་པའི་ཚིག་འདྲ་ཡང་དོན་མི་འདྲ་
བའི་གནད་ཀྱིས་ཏེ། དཔེར་ན་མི་ལ་ལ་ཡོད་མི་ལ་ལ་མེད་ ཅེས་་་
བརྗོད་པ་ན་ཡོད་པའི་མི་ལ་ལ་དང་མེད་པའི་མི་ལ་ལ་གཉིས། མི་ལ་
ལཞེས་པའི་ཚིག་འདྲ་ཡང་དོན་མི་འདྲ་བ་བཞིན་ནོ། ། གནད་
འདི་ཇི་བཞིན་མ་དགོངས་པའི་དབང་གིས་ཡིག་ཆ་ཆེ་བ་འགའ་ཞིག་
ཏུའང་ཅུང་མི་བདེ་ཙམ་གསུང་དགོས་བྱུང་སྣང་བས། ངེས་པར་དུ་
ཤེས་དགོས་སོ། ། མཁས་གྲུབ་ཐམས་ཅད་མཁྱེན་པས་རྟགས་འདི་
– 491 --



ཐ་སྙད་འབའ་ཞིག་སྒྲུབ་ཏུ་བཞེད་པ་ལ། འཇམ་དབྱངས་དགའ་
བའི་བློ་གྲོས་ཀྱིས་རྗེའི་གསུང་དང་འགལ་བའི་དོགས་པ་བཀོད་ནས་
དགག་བཞག་མཛད་པ་ཡང་ཞིབ་ཏུ་བལྟས་ན་གང་རུང་རྟགས་ཡིན་པ་
གཞིར་བཞག་གིས་དགག་འདུག་པས་གཟབ་དགོས་པར་སྣང་ངོ༌། །
དགའ་བློའི་གསུང་ལ་ཕྱིས་བྱོན་གྱི་མཁས་པ་མང་པོས་དོགས་སེལ་གྱི་
དགག་ལན་སྣ་ཚོགས་ཤིག་མཛད་འདུག་ཀྱང་རྩ་བའི་འབྱུང་གཞི་གང་
རུང་རྟགས་མིན་པའི་རྒྱུ་མཚན་ངོ་སྤྲོད་དགོས་རྒྱུ་ལ་དེ་ནི་སུས་ཀྱང་མ་
བྱུང་བར་འདུག་པས་ཕྱོགས་སྔ་དང་ཞེ་འདོད་མཚུངས་ནས་ཡོད་པའི་
མངོན་ རྟགས་ སོ། ། ཉི་ ཟླས་ མི་སེལ་ ས་འོག་མུན་པ་འགའ། །
སྒྲོན་མེས་སེལ་ཡང་མཚར་དུ་ཅི་ཞིག་ཡོད། ། དེ་བཞིན་མཁས་
པས་མ་དགོངས་དཀའ་གནད་འགའ། ། བདག་འདྲས་འཚལ་ལ་
སུ་ཞིག་མཚར་དུ་འཛིན། ། ཞེས་ཀྱང་སྨྲས་སོ། །
གཉིས་པ་རྟེན་འབྲེལ་གྱི་གཏན་ཚིགས་ལ། གང་ནས་་་་་་་
གསུངས་པའི་ཁུངས། དེ་ནས་བཤད་པའི་སྦྱོར་བ། ཇི་ལྟར་སྐྱོང་
བའི་ཚུལ་ལོ། ། དང་པོ་ནི། རྟེན་འབྲེལ་སྟོན་བྱེད་ཀྱི་མདོའི་དོན་
འཆད་ཚུལ་ལ། འདི་ཡོད་པ་ན་འདི་འབྱུང༌། འདི་སྐྱེས་པས་འདི་
སྐྱེ། ཞེས་བཏོན་ནས་འཆད་ཚུལ་གཅིག་དང༌། ཡང་འདི་ཡོད་ན་
འདི་འབྱུང༌། འདི་སྐྱེས་པས་འདི་སྐྱེ། ཞེས་བཏོན་ནས་འཆད་
- 492



ཚུལ་ གཅིག་ སྟེ་ གཉིས་འབྱུང༌བ་ལས། དང་ པོ་ དབུ་ མའི་ དང༌།
གཉིས་པ་སེམས་ཙམ་སོགས་ཀྱི་ལུགས་སུ་བྱར་རུང་བར་མངོན་ནོ། །
གང་ལྟར་ཡང་མདོ་ཚན་ཕྱི་མ་འབྱུང་ཁུངས་ཀྱི་སྒྲ་ཡིན་པ་ལ་མི་མཐུན་
པ་མ་བྱུང་བས། དེས་ན་འདི་སྐྱེས་ལས་འདི་སྐྱེ། ཞེས་པར་འཆོས་
རིགས་ཏེ། རྒྱུ་མཚན་པས་ཞེས་པ་འབྱུང་ཁུངས་ཀྱི་སྒྲ་མ་ཡིན་པའི་
ཕྱིར་དང་། སློབ་དཔོན་དབྱིག་གཉེན་གྱིས། དཔེར་ན་མེ་དང་
འབྲེལ་བ་ལས་འཚོས་པར་འགྱུར་བོ་དང༌།: ཞེས་འདིའི་དཔེར་ལེན་
ལུགས་ཀྱིས་ཀྱང་ཤེས་པའི་ཕྱིར་སྙམ་དུ་སེམས་སོ། ། མདོ་ཚན་སྔ་
མའི་ན་སྒྲ་གཉིས་ཀ་སྤྱིར་རྣམ་དབྱེ་བདུན་པ་ཙམ་དུ་འདྲ་མོད་ཀྱང་།
ནང་གསེས་ཀྱིས་མི་འདྲ་བའི་ཁྱད་ཡོད་དེ། སྔ་མ་དུས་ཀྱི་བདུན་པ་
དང་། ཕྱི་མ་རྒྱུ་མཚན་གྱི་བདུན་པར་བཞེད་པའི་ཕྱིར་རོ། ། དེ་
ལྟར་ཡང་རྩ་ཤེའི་ཊིཀ་ཆེན་ལས། སྐབས་འདིར་ལ་ཞེས་པ་རྣམ་དབྱེ་
བདུན་པའི་སྒྲ་ནི་འདི་ཡོད་ཅེས་དུས་ཀྱི་བདུན་པ་ཡིན་ཏེ། འཇུག་
འགྲེལ་ལས་བཤད་དོ། ། ཞེས་དང་། སློབ་དཔོན་དབྱིག་གཉེན་
གྱིས། འདི་ཡོད་ན་ཞེས་བྱ་བ་ནི་ཡོད་པར་གྱུར་ནའོ། ། འདི་
འབྱུང་བ་ནི་སྐྱེ་བའོ། ། དེ་ལྟར་ན་བདུན་པ་རྒྱུའི་དོན་དུ་རིག་པར་
བྱའོ། ། དཔེར་ན་ཆར་འབབ་ན་ལོ་ཏོག་སྐྱེ་བའོ། ། ཞེས་སོ། །
དེ་ལྟར་བྱས་ན། འདི་ཡོད་པས་འདི་འབྱུང་། ་འདི་སྐྱེས་པས་འདི་
- 493 -



སྐྱེ། ཞེས་པ་དང༌། འདི་ཡོད་པའི་ཕྱིར་འདི་འབྱུང་འདི་སྐྱེས་པའི་
ཕྱིར་འདི་སྐྱེ། ཞེས་བྱ་བ་ལ་སོགས་པ་འདྲ་མིན་ཇི་སྙེད་ཅིག་བྱུང་བ་
ནི། ཡི་གེ་མ་དག་པར་བྱ་དགོས་ཏེ། གང་གི་ཕྱིར་ན་དེ་དག་ལ་
ཚད་ལྡན་གྱི་བཤད་པོ་མ་བྱུང་བའི་ཕྱིར་སྙམ་མོ། ། གོང་དུ་དྲངས་
པའི་གཞུང་དེ་དག་དང་བསྟུན་ན་རྣམ་དབྱེ་བདུན་པ་ལ་ནང་གསེས་
ཀྱིས་དུས་ཀྱི་བདུན་པ་དང་། རྒྱུ་མཚན་གྱི་བདུན་པ། རྟེན་གནས་
ཀྱི་བདུན་པ་སྟེ་གསུམ་དུ་དབྱེར་དགོས་མོད་ཀྱང༌། དེང་དུས་ཀྱི་སྒྲ་
པ་རྣམས་ཀྱིས་དགོངས་མིན་ཆ་མ་འཚལ་ཏོ། ། འོན་ཏེ་འདི་པའི་
ལུགས་ ཀྱིས་དུས་ཀྱི་བདུན་པ་ ལ་ གཙོ་བོར་བྱ་དགོས་ སམ་ སྙམ་ སྟེ།
རིན་ཆེན་ཕྲེང་བ་ལས། འདི་ཡོད་པ་ན་འདི་འབྱུང་དཔེར། །
ཐུང་ངུ་ཡོད་ན་རིང་པོ་བཞིན། ། འདི་སྐྱེས་པས་ན་འདི་སྐྱེ་་་་
དཔེར། ། མར་མེ་སྐྱེས་པས་འོད་བཞིན་ནོ། ། ཞེས་འབྱུང་བ་
ཉིད་ཀྱིས་ཤེས་པའི་ཕྱིར་རོ། ། གསལ་བར་བཤད་ན་སྔ་མའི་་་
འབྱུང་བ་ལ་ཕན་ཚུན་ལྟོས་གྲུབ་ཀྱི་དོན་ཚང་ཡང་། ཅིག་ཤོས་ལ་དེ་
ལྟ་མིན་པས། སྦྱར་ཚུལ་མི་འདྲ་བ་གཉིས་བྱུང་བ་ཡང་དགག་བྱ་ཕྲ་
རགས་ཀྱི་དབང་གིས་ཡིན་ནམ་སྙམ་སྟེ་ཞིབ་ཏུ་དཔྱད་དགོས་པའི་
གནས་སོ། །
པ་གཉིས་པ་ལ། རྟགས་འགོད། ཚུལ་བསྒྲུབ། མཐའ་་་་
-- 494 -་



དཔྱད་པའོ། ། དང་པོ་རྟེན་འབྲེལ་གྱི་རྟགསོ་ཀྱིས་སྨྱུ་གུ་བདེན་
མེད་དུ་བསྒྲུབ་པའི་ཚུལ་ནི། སྨྱུ་གུ་ཆོས་ཅན། རང་བཞིན་གྱིས་མི་
སྐྱེས་ཏེ། རྐྱེན་ལས་སྐྱེས་པའི་ཕྱིར། དཔེར་ན་གཟུགས་བརྙན་
བཞིན། ཞེས་འགོད་པར་བྱ་བ་ཡིན་ཏེ། * མདོ་ལས། གང་ཞིག་
རྐྱེན་ལས་སྐྱེས་པ་དེ་མ་སྐྱེས། ། ཞེས་འབྱུང་བ་ལྟར་རོ། །
་་་ གཉིས་པ་ནི། ། མྱུ་གུ་རང་བཞིན་གྱིས་སྐྱེས་ན་ས་བོན་དང་ཆུ་
ལུད་ སོགས་ རྒྱུ་རྐྱེན་ གཞན་ ལ་ བརྟེན་ནས་ སྐྱེ་ བ་ དང་འགལ་ བས།
གང་ཡང་རྐྱེན་ལས་སྐྱེས་ནི་རང་བཞིན་གྱིས་མ་སྐྱེས་དགོས་པའི་རྒྱུ་
མཚན་དེ་ཉིད་དོ། །
་ ་་༢་་་་་་
་ གསུམ་ པོ་ ལ་ བཞི། ་ རྟོག་ པས་བཏགས་ ཚུལ་ ལ་ དཔྱད།
རྐྱེན་ལས་སྐྱེས་ཚུལ་ལ་དཔྱད། མཐའ་གཉིས་སེལ་ཚུལ་ལ་དཔྱད།
བློའི་སྣང་ཚུལ་ལ་དཔྱད་པའོ། ། དང་པོ་ནི། མྱུ་གུ་ལྟ་བུ་ས་བོན་
དང་ཆུ་ལུད་ལ་སོགས་པའི་རྒྱུ་རྐྱེན་མཐའ་དག་ཚང་ན་རྟོག་པས་མ་
བཏགས་ཀྱང་སྐྱེ་ལ།་ གཞན་དུ་བཏགས་ཀྱང་མི་སྐྱེ་བས། རྟོག་
པས་བཞག་དགོས་པའི་དོན་མེད་དོ་སྙམ་ན། འདིའི་ལན་ལ་མཁས་
པ་ཁ་ཅིག དཔེར་ན་སྲང་དུ་དངོས་སུ་མ་བཅལ་ཡང་སྲིང་གང་གི་
ལྗིད་ཚད་ལོངས་པའི་དངོས་པོ་ལ་སྲི་གང་ཡོད་ཅེས་བརྗོད་དུ་རུང་
བ་ལྟར། གང་ཞིག་རང་འཛིན་རྟོག་པས་དངོས་སུ་མ་བཏགས་ཀྱང་
- 495 -



དེས་བཏགས་པའི་ཆོས་གཞན་དང་ཡོད་ཚུལ་མཚུངས་ན། རྟོག་
པས་བཏགས་པའི་ཆོས་སུ་བརྗོད་རིགས་པས། རྟོག་པས་བཏགས་
ཙམ་གྱི་ཆོས་ལ་དེས་དངོས་སུ་བཏགས་པས་མ་ཁྱབ་ཅེས་གསུང་བ་གོ་
རྒྱུ་ཆེ་ཡང་། བརྒྱ་པ་ལས། རྟོག་པ་མེད་པར་འདོད་ཆགས་ལ། །
སོགས་ལ་ཡོད་ཉིད་ཡོད་མིན་ཏེ། ། ཞེས་པའི་འགྲེལ་བར། རྟོག་
པ་ཡོད་པ་ཁོ་ནས་ཡོད་པ་ཉིད་དང་། རྟོག་པ་མེད་པར་ཡོད་པ་ཉིད་
མེད་པ་དེ་དག་ནི་གོར་མ་ཆག་པར་ཐག་པ་བསྡོགས་པ་ལ་བཏགས་
པའི་སྤྲུལ་ལྟར་རང་གི་ངོ་བོས་མ་གྲུབ་པར་ངེས་ངོ། ། ཞེས་་་་་
གསུངས་ པ་ དང་བསྟུན་ན་ ད་ དུང་དཔྱད་དགོས་ པར་སྣང་ངོ༌། །
རྨི་ལམ་གྱི་མི་དང་ཐག་པའི་སྤྲུལ་ལ་སོགས་པ་ནི་དེ་དང་དེར་འཛིན་
པའི་རྣམ་རྟོག་གི་འཁྲུལ་སྣང་ཙམ་ཡིན་པས། རྟོག་པ་དེ་དག་གི་ .
སྣང་བ་ལ་མ་ལྟོས་པར་འཇོག་ལུགས་ཅུང་ཟད་ཀྱང་མེད་པ་ ལྟར།
གཟུགས་སོགས་རྟོག་པས་འཇོག་ཚུལ་ཡང་དེ་དང་འདྲ་བར་གསུངས་
པས། རྟོག་པར་མི་སྣང་ན་ཇི་ལྟར་འཇོག་སྟེ་འཇོག་ལུགས་ཅུང་ཟད་
མེད་དོ། ། དེས་ན་རྨི་ལམ་གྱི་མི་དང་དེའི་སྨྲ་བརྗོད་ལ་སོགས་པའི་
བྱ་བྱེད་ཐམས་ཅད་རྨི་ལམ་གྱི་རྟོག་པས་བཞག་ཙམ་ཡིན་པས། ཇི་
སྲིད་གཉིད་མ་སད་པ་དེ་སྲིད་དུ་སྣང་ཞིང་། སད་ཕན་ཆད་ཅི་ཡང་
མི་སྣང་བར་རང་ཡལ་ལ་འགྲོ་བ་དེ་བཞིན་དུ། གཏི་མུག་མ་རིག་
— 496 -



པའི་གཉིད་ཀྱིས་ནོན་པ་དེ་སྲིད་དུ་རྨི་ལམ་ལྟ་བུའི་གཟུགས་སོགས་ཀྱི་
སྣང་བ་ཅི་ཡང་འཆར་ཞིང༌། དེའི་བག་ཆགས་སྤངས་ཕྱིན་ཆད་ཅི་
ཡང་མི་སྣང་བར་རང་འགགས་སུ་འགྲོ་བར་གསུངས་ཏེ། འཇུག་པ་
ལས། གཏི་མུག་གཉིད་སདི་ལས་དེ་དེ་བཞིན་ནོ། ། ཞེས་སོ། །
དེ་ལྟར་རྨི་ལམ་གྱི་བློ་ངོར་གང་སྣང་ཐམས་ཅད་བློ་དེའི་སྣང་ཆ་ཁོ་ན་
ཡིན་བ་ལྟར། འཇིག་རྟེན་ཐ་སྙད་པའི་བློ་ངོར་གང་སྣང་ཐམས་ཅད་
དེ་དང་དེའི་སྣང་ཆ་ཁོ་ན་ཡིན་གྱི། དོན་ལ་གྲུབ་པ་ཅུང་ཟད་ཀྱང་
མེད་པས། དེ་ལ་དགོངས་ནས་ད་ལྟའི་སྣང་བ་འདི་རྣམས་རྫུན་པ་
རྨི་ལམ་ལྟ་བུར་གསུངས་སོ། ། འོ་ན་མ་རིག་སྤངས་པའི་སངས་
རྒྱས་ལ་གཟུགས་སྒྲ་སོགས་ཅི་ཡང་མི་སྣང་བར་ཐལ་ལོ་ཞེ་ན། འདི་
ཤིན་ཏུ་དཀའ་བའི་གནས་ཡིན་པས་བསམ་ཚུལ་ཞིབ་པར་སྨན་གྱི་སྙེ་
མར་བྲིས་ཟིན་ཏོ། །
གཉིས་པ་ནི། འོ་ན་མྱུ་གུ་སྐྱེ་བ་ལ་ཆུ་ལུད་སོགས་ངེས་པར་དུ་
དགོས་སམ་མི་དགོས། མི་དགོས་ནི་མངོན་སུམ་ལ་བསྙོན་འདིངས་
པར་ཟད་ཅིང༌། དགོས་ན་རྟོག་པས་བཏགས་ཙམ་གྱིས་གྲུབ་པ་དང་
འགལ་ལོ་ཞེ་ན། ས་བོན་དང་ཆུ་ལུད་སོགས་བདེན་དོན་ཡིན་ནི་
འགལ་བར་བདེན་མོད་ཀྱང་། ་རྫུན་པ་ཡིན་པས་གྲོགས་སུ་འགྲོ་བ་
སྟེ། རིན་ཆེན་ཕྲེང་བ་ལས། ་ གང་ གི་ ས་བོན་རྫུན་པ་དེའི། །
- 497 -



སྐྱེ་བ་བདེན་པ་ག་ལ་ཞིག ། ཅེས་རྒྱུ་རྫུན་པ་ལས་བྱུང་བའི་རྒྱུ་མཚན་
གྱིས་བདེན་མིན་བཏགས་ཙམ་དུ་གསུངས་པའི་ཕྱིར་རོ། ། འདིས་
མཚོན་ནས་དམྱལ་བའི་སེམས་ཅན་ལྟ་བུ་ཁོ་རང་གི་ལས་ངན་པའི་རྒྱུ་
ལས་གྲུབ་པ་དང་རང་གི་རྟོག་པས་བཞག་ཙམ་དུ་གྲུབ་པ་གཉིས་ཀྱང་
མི་འགལ་བ་སོགས་ཐམས་ཅད་ལ་ཤེས་པར་བྱའོ། །
གསུམ་པ་ནི། འོ་ན་རྟེན་འབྲེལ་གྱི་རིགས་པས་མཐའ་གཉིས་
ཅིག་ཅར་དུ་སེལ་ལམ་རིམ་གྱིས་སེལ་ཞེ་ན། འདི་ལ་མང་པོ་ཞིག་
གིས་ ཅིག་ཅར་དུ་སེལ་བར་འདོད་དེ། དེའང་རིམ་གྱིས་སེལ་ན་
རིགས་པ་གཞན་དང་རྟག་ཆད་ཀྱི་མཐའ་སེལ་བའི་ནུས་པ་ཁྱད་མེད་
དུ་འགྱུར་ཞིང་། དེ་ལྟ་ན་འདི་ལ་རིགས་པའི་རྒྱལ་པོར་བསྔགས་པ་
དོན་མེད་དུ་འགྱུར་རོ་སྙམ་ནས་དེ་སྐད་དུ་སྨྲ་བར་སྣང་ངོ་། ། འོན་
ཏེ་དཔྱད་འོས་པ་ཞིག་སྟེ། འདི་ལྟར་མྱུ་གུ་ལྟ་བུ་གཏན་མེད་པ་ནི་
ཆད་མཐའ་ཡིན་ཅིང་། དེ་ནི་མྱུ་གུ་ཡོད་པ་ཚད་མས་ངེས་ཙམ་ནས་
སེལ་བས། གཏན་ཚིགས་འགོད་པའི་སྔོན་རོལ་ནས་ཁེགས་ཟིན་ལ།
མྱུ་གུ་རང་བཞིན་གྱིས་ཡོད་པ་ནི་སྐད་འདིར་རྟག་མཐའ་ཡིན་ཞིང་།
དེ་ནི་མྱུ་གུ་རང་བཞིན་མེད་པ་ མ་ རྟོགས་ཀྱི་བར་དུ་མི་ སེལ་ བས།
མཐའ་གཉིས་ ཅིག་ ཅར་དུ་ཇི་ ལྟར་ སེལ་ཏེ་ སེལ་ལུགས་མེད་དོ། །
འོ་ན་རྩ་ཤེའི་ཊིཀ་ཆེན་ལས། གཅིག་གི་ཡོད་པ་ཅིག་ཤོས་ལ་ལྟོས་
498 བ



དགོས་པ་ཉིད་ཀྱིས་རང་གི་ངོ་བོས་གྲུབ་པ་མེད་ཅིང་། གཏན་མེད་
པ་རི་བོང་གི་རྭ་ལྟ་བུ་ལ་ལྟོས་པ་འགལ་བས། - ངོ་བོས་ཡོད་པ་དང་ཡེ་
མེད་གཉིས་ཀའི་མཐའ་དང་བྲལ་བར་གྲུབ་བོ། ། ཞེས་གསུངས་པ་
འདིས་མཐའ་གཉིས་ཅིག་ཅར་དུ་སེལ་བར་བསྟན་པ་མ་ཡིན་ནམ་ཞེ་
ན་མ་ཡིན་ཏེ། ལུང་དེས་ནི་བརྟེན་ནས་འབྱུང་བ་གཅིག་ཉིད་ཡོད་
མེད་ཀྱི་མཐའ་གཉིས་ཀ་དང་ཇི་ལྟར་བྲལ་བའི་ཚུལ་བསྟན་པ་ཙམ་
ཡིན་གྱི། ་མཐའ་གཉིས་ཅིག་ཅར་སེལ་བ་ཕྱོགས་ཙམ་ཡང་མ་བསྟན་
པའི་ཕྱིར། ...ཕྱེད་པར་གྱིས་ཤིག དེར་མ་ཟད་ལམ་རིམ་ཆུང་བ་
ལས། གཏན་ཚིགས་ཀྱི་ངེས་པས་ནི་ཆད་ལྟ་དང་དམ་བཅས་པའི་ .
ངེས་པས་ནི་རྟག་ལྟ་རྩ་བ་ནས་སུན་འབྱིན་པའི་ཕྱིར་རོ། ། ཞེས་
གསུངས་པ་དང་བསྟུན་ན་མཐའ་གཉིས་རིམ་ཅན་དུ་སེལ་བར་ཁས་
བླང་དགོས་ཏེ། ་སེལ་བྱེད་ཀྱི་ངེས་པ་གཉིས་པོ་རིམ་ཅན་དུ་སྐྱེ་བའི་
ཕྱིར་རོ། ། འོན་ཏེ་གཏན་ཚིགས་ཀྱི་ངེས་པས་ཆད་ལྟ་སེལ་བར་
དེར་གསུངས་པ་ནི་དེ་ལ་ཆད་ལྟ་སེལ་པའི་ནུས་པ་ཡོད་ལུགས་མཚོན་
པ་ཙམ་ཡིན་གྱི།། གཏན་ཚིགས་འགོད་པའི་སྔོན་རོལ་ཏུ་མི་སེལ་བར་
དེར་གསར་དུ་སེལ་དགོས་པར་གསུངས་པ་ག་ལ་ཡིན་ཏེ་མིན་ནོ། །
གལ་ཏེ་ལམ་གཙོའི་རྩ་བ་ལས། ནམ་ཞིག་རེས་འཇོག་མེད་པར་ཅིག་
ཅར་དུ། ། ཞེས་པ་འདིས་མཐའ་གཉིས་ཅིག་ཅར་དུ་སེལ་བར་
- 499 -



བསྟན་ཏོ་སྙམ་ན། ་ མང་པོ་ཞིག་གིས་འདི་ཉིད་མཐའ་གཉིས་ཅིག་
ཅར་སེལ་བའི་ཤེས་བྱེད་དུ་འཁྲུལ་འདུག་པས་ཞིབ་ཏུ་བཤད་པར་
བྱའོ། ། དེ་ལ་འདིའི་ཅིག་ཅར་ཞེས་པའི་དོན་ནི། རྟེན་འབྲེལ་མི་
བསླུར་མཐོང་བ་ཙམ་ཉིད་ནས། ཞེས་པའི་ཚིག་འོག་མས་བསྟན་པ་
ལྟར་ཡིན་ལ། དེའང་གང་ཞིག་རྟེན་འབྱུང་དུ་རྟོགས་ཙམ་ནས་ཚད་
མ་གཞན་བརྒྱུད་མི་དགོས་པར་རང་བཞིན་མེད་པའི་ཚུལ་ལ་ངེས་པ་
རང་སྟོབས་ཀྱིས་འདྲེན་ནུས་པ་ཞིག་བྱུང་ན་དེའི་ཚེ་ལྟ་བའི་དཔྱད་པ་
རྫོགས་པ་ཡིན་ཞེས་པའི་དོན་ཡིན་པས། མཐའ་གཉིས་ཅིག་ཅར་
སེལ་བའི་ཁུངས་སུ་ཇི་ལྟར་འབྲེལ། གཞན་ཡང་སྣང་བ་རྟེན་འབྲེལ་
སྒྲུབ་བྱེད་དང་། རང་བཞིན་སྟོང་པ་བསྒྲུབ་བྱ་ཡིན་པས། ཅིག་
ཅར་དུ་རྟོགས་ལུགས་མེད་ལ། ཡོད་དུ་ཆུག་ཀྱང་མཐའ་གཉིས་ཅིག་
ཅར་སེལ་བའི་ཁུངས་སུ་མི་འགྲོ་སྟེ། སྔར་ལྟར་མེད་མཐའ་སྔོན་དང་
ཅིག་ཤོས་རྗེས་སུ་སེལ་བ་ལས་མ་འདས་པའི་ཕྱིར་རོ། ། དེས་ན་བུ་
གཉིས་མཚེ་མར་སྐྱེ་བ་ལ་བསམས་ནས་ཅིག་ཅར་སྐྱེ་ཞེས་བརྗོད་པ་
དང་འདྲ་བར། སྣང་སྟོང་ངེས་བྱེད་ཀྱི་ཚད་མ་གཉིས་པོ་བར་མ་
ཆད་དུ་སྐྱེ་བ་ལ་དགོངས་ནས་ཅིག་ཅར་ངེས་པར་གསུངས་ཏེ། དུས་
རགས་པའི་དབང་དུ་བྱས་པའི་ཅིག་ཅར་རོ། ། རྒྱུ་མཚན་དེ་དག་
གི་ཕྱིར་ན་མཐའ་གཉིས་རིམ་གྱིས་སེལ་བར་ལུང་རིགས་ཀྱི་ལམ་ནས་
- 500 -



གྲུབ་པས་ཡིག་ཆ་འགའ་ཞིག་ཏུ་ཅིག་ཅར་དུ་སེལ་བར་བཤད་ཀྱང་
ཡིད་རྟོན་མི་བྱའོ། ། འོ་ན་རྟེན་འབྲེལ་གྱི་གཏན་ཚིགས་ལ་རིགས་
པའི་རྒྱལ་པོར་བསྔགས་པའི་རྒྱུ་མཚན་གང་ཞེ་ན། སྣང་སྟོང་གཉིས་
ཀར་ངེས་པ་ཆ་མཉམ་དུ་སྟེར་བས་ཏེ། རྒྱས་པར་གཞན་དུ་བྲིས་
ཟིན་ཏོ། ། གཞན་ཡང་མཐའ་གཉིས་ཅིག་ཅར་དུ་སེལ་བྱེད་ཀྱི་
ངེས་ཤེས་གཉིས་པོ་ ཅིག་ཅར་དུ་སྐྱེ་དགོས་ཤིང་། དེའི་ཚེ་རྟོག་་་་
གཉིས་ ཅིག་ཅར་དུ་སྐྱེ་བ་སོགས་ཀྱི་གནོད་བྱེད་མང་བས། རྟེན་
འབྱུང་གིས་མཐའ་གཉིས་བདེ་བླག་ཏུ་སེལ་ཞེས་བྱའི། ཅིག་ཅར་དུ་
སེལ་ ཞེས་ མི་ བྱའོ། །་ ་ བཞི་ པ་ བློའི་ སྣང་ ཚུལ་ ལ་ དཔྱད་ པ་ ནི།
དཔེར་ན་ཕྱོགས་གང་དུ་སྣང་བ་བྱུང་ན་ཕྱོགས་དེར་མུན་པ་འབབ་
པའི་གླགས་མེད་པ་ལྟར། གཞི་གང་ལ་རྟེན་འབྱུང་མཐོང་ན་གཞི་
དེར་མཐར་ལྟ་འཇུག་པའི་གླགས་མེད་པ་སྟེ། མདོ་ལས། མཁས་
པས་རྟེན་འབྱུང་ཆོས་རྣམས་རྟོགས་གྱུར་ཏེ། ། མཐར་ལྟ་བ་ལ་
བརྟེན་པར་ཡོང་མི་བྱེད། ། ཅེས་དང་། འཇུག་པ་ལས། གང་
ཕྱིར་དངོས་པོ་བརྟེན་ནས་རིབ་འབྱུང་བས། ། རྟོག་པ་འདི་དག་
བརྟག་པར་མི་ནུས་པ། ། དེ་ཕྱིར་རྟེན་འབྱུང་རིགས་པ་འདི་ཡིས་
ནི། ། ལྟ་ངན་དྲ་བ་མཐའ་དག་གཅོད་པར་བྱེད། ། ཅེས་དང་།
བཞི་བརྒྱ་པ་ལས། རྟེན་ཅིང་འབྲེལ་བར་འབྱུང་བ་ནི། ། མཐོང་
- 501
—



ན་ གཏི་མུག་ འབྱུང་ མི་ འགྱུར། ། ཞེས་ དང༌། རྩ་ ཤེས་ ལས།
རྟེན་ཅིང་འབྲེལ་བར་འབྱུང་བ་གང་། ། དེ་ནི་ངོ་བོ་ཉིད་ཀྱིས་་
ཞི། ། ཞེས་སོ། ། དེས་ན་གང་ལ་རྟེན་འབྲེལ་གྱི་རྣམ་གཞག་ཇི་
བཞིན་རྟོགས་དང་མ་རྟོགས་ནི་དེ་ལ་མཐར་འཛིན་གྱི་དམིགས་གཏད་
བྱ་ས་མེད་པར་འགྲོ་ཡིན་འདུག་མི་འདུག་ལ་ལྟ་རྒྱུ་ཡིན་ཏེ་མན་ངག་གོ།
འོ་ན་རང་སྡེ་དངོས་སྨྲ་བས་མྱུ་གུ་རྟེན་འབྱུང་དུ་རྟོགས་སམ་མི་རྟོགས་
མ་རྟོགས་ན་ས་བོན་དང་ཆུ་ལུད་སོགས་ཀྱི་རྒྱུ་རྐྱེན་ལས་སྐྱེ་བར་རྟོགས་
པ་དང་འགལ་ཞིང་། དེར་མ་ཟད་རྟེན་འབྲེལ་གྱི་གཏན་ཚིགས་དེ་
དག་ལ་འགལ་རྟགས་ སུ་ སོང་བར་གསུངས་པ་དང་ཡང་འགལ་ལ།
རྟོགས་ན་དབུ་མ་པས་དེ་དག་གི་མཐར་འཛིན་གྱི་དམིགས་གཏད་ཆེད་
དུ་གཉེར་ནས་བཤིག་མི་དགོས་པར་འགྱུར་རོ་ཞེ་ན། འདིའི་ལན་ལ་
རྟེན་འབྲེལ་ཁས་ལེན་ཀྱང་ཚད་མས་མ་རྟོགས་ཟེར་སྲོལ་གཅིག་དང༌།
རྟོགས་ཀྱང་རྫོགས་པར་མ་རྟོགས་ཟེར་སྲོལ་གཅིག་སྟེ་གཉིས་བྱུང་བ་
ལས། རང་ལུགས་ཕྱི་མ་ལྟར་བྱས་ན་རུང་ངམ་སྙམ་སྟེ། གང་གི་
ཕྱིར་ན་དེ་དག་རང་གི་གྲུབ་མཐའ་ལ་གྲགས་ཚོད་ཙམ་གྱི་རྟེན་འབྲེལ་
རགས་པའི་རྣམ་གཞག་རྟོགས་ཀྱང་དབུ་མའི་བཞེད་པ་ལྟར་གྱི་ཕྲ་ཞིང་
ཞིབ་པར་མ་རྟོགས་པའི་ཕྱིར་རོ། ། འདི་ནི་དཔེར་མཚོན་ན་གང་
ཟག་ཕུང་པོ་ལ་ལྟོས་པར་འཇོག་ཤེས་ཀྱང་ཕུང་པོ་གང་ཟག་ལ་ལྟོས་པ་
-- 502 -



འཇོག་མི་ཤེས་པ་ལྟ་བུའོ། ། དེ་ལྟར་ན་རྟེན་འབྲེལ་བསྟོད་པ་ལས།
རང་བཞིན་མེད་ལ་བཀྲི་བའི་སྒོ། ། བླ་མེད་རྟེན་ཅིང་འབྲེལ་་་
འབྱུང་གི་ མིང་་ཉིད་ཀྱིས་ནི་རང་བཞིན་དུ། ། ཞེས་སོགས་་
གསུངས་པའི་དགོངས་པའང་ཕྱོགས་རེ་ཙམ་ལས་རྫོགས་པར་མ་་་་་ .
རྟོགས་ཞེས་པའི་དོན་དུ་དྲངས་དགོས་ཀྱི། ཡེ་མ་རྟོགས་པ་ལ་དྲངས་
སུ་མི་རུང་སྟེ། དེ་ལྟ་མ་ཡིན་ན་ཕྱོགས་སྔ་མར་སྟོང་པ་དང་འདྲ་བར་
རྟེན་འབྲེལ་ཀྱང་བསྒྲུབ་དགོས་ན་དེ་ནི་གང་དུའང་མ་གསུངས་པའི་
ཕྱིར་རོ། ། དེ་ལྟར་བྱས་ན་ལམ་རིམ་ཆེ་བ་ལས།། ཕྱོགས་སྔ་དེ་
དག་གིས་རྟེན་འབྲེལ་ཇི་བཞིན་མ་རྟོགས་པར་གསུངས་པའང་རྫོགས་
པར་མ་རྟོགས་པ་ལ་གོ་དགོས་སོ། ། གསུམ་པ་ཇི་ལྟར་སྐྱོང་བའི་
ཚུལ་ནི། བདེན་མེད་སྒྲུབ་བྱེད་ཀྱི་ཚུལ་གསུམ་ངེས་ན་བསྒྲུབ་བྱའི་
བདེན་མེད་རང་ཤུགས་ཀྱིས་ངེས་ནུས་ཀྱི། གཞན་དུ་ཇི་ལྟར་བྱས་
ཀྱང་ངེས་པའི་གནས་མེད་པས། ལྟ་བ་སྐྱོང་ཟེར་ཡང་ཐོག་མར་ཚུལ་
གསུམ་ ཉིད་ བསྐྱངས་དགོས་ལ། དེའི་ཚུལ་ཡང་། . ཇི་ སྐད་ དུ།
ཆོས་རྣམས་རྐྱེན་ནི་མང་པོ་དག། ལྷན་ ཅིག་འདུས་ནས་བྱུང་བ་
ཡིན། ། རྐྱེན་ནི་མང་པོ་འདུས་པའི་ཕྱིར། ། རང་བཞིན་གྱིས་
ནི་མེད་པ་ཡིན། ། ཞེས་གསུངས་པ་ལྟར། ཕྱི་ནང་དུ་ཆོས་རྣམས་
རྒྱུ་རྐྱེན་ཚོགས་ཙམ་ལས་བྱུང་ཞིང༌། དེ་བྱུང་ན་རང་བཞིན་གྱིས་མ་
– 503 -



གྲུབ་དགོས་པ་དང་། བརྒྱ་ལ་རང་བཞིན་གྱིས་གྲུབ་ན་རྒྱུ་རྐྱེན་ལས་
གྲུབ་པའི་དོན་མེད་ལུགས་སེམས་པ་སྟེ། མདོར་ན་གང་རྒྱུ་རྐྱེན་ལས་
གྲུབ་ན་རང་བཞིན་གྱིས་མ་གྲུབ་པས་ཁྱབ། དཔེར་ན་གཟུགས་་་་
བརྙན་བཞིན།། མྱུ་གུ་ལྟ་བུ་ཡང་རྒྱུ་རྐྱེན་ལས་གྲུབ་བོ་སྙམ་དུ་སེམས་
པའོ། ། འོན་ཏེ་དཔྱད་ དགོས་པ་ཞིག་ནི་སྐབས་འདིར་རྒྱུ་རྐྱེན་
གཞན་ལས་གྲུབ་མ་གྲུབ་ནི་གཞན་ལ་རག་ལས་མ་ལས་ཀྱི་དོན་དང་།
དེ་ནི་བདག་ཏུ་གྲུབ་མ་གྲུབ་ཀྱི་དོན་ཏེ། བཞི་བརྒྱ་པའི་འགྲེལ་བ་
ལས། དེ་ལ་བདག་ཅེས་བྱ་བ་ནི་གང་ཞིག་དངོས་པོ་རྣམས་ཀྱི་་་
གཞན་ལ་རག་མ་ལས་པའི་ངོ་བོ་རང་བཞིན་ཏེ། དེ་མེད་པ་ནི་་
བདག་མེད་པའོ། ། ཞེས་གསུངས་པས་ཤེས་ལ། དེ་ལྟ་ན་མྱུ་གུ་
ལྟ་བུ་རྒྱུ་རྐྱེན་གཞན་ལས་སྐྱེ་བར་ངེས་པ་ཙམ་གྱིས་རང་དབང་བའི་
བདག་མེད་པར་ངེས་དགོས་པས། རྟེན་འབྲེལ་གྱི་རྟགས་ཀྱི་མྱུ་གུ་
བདེན་མེད་དུ་བསྒྲུབ་པའི་ཕྱོགས་ཆོས་ངེས་པ་ཉིད་ཀྱིས་བསྒྲུབ་བྱ་ངེས་
པའི་སྐྱོན་དུ་འགྱུར་རོ་སྙམ་ན། འདིར་གཞན་ལ་རག་ལས་ཀྱི་དོན་
ནི་ རྒྱུ་རྐྱེན་གཞན་ལ་རག་ལས་མ་ལས་ཙམ་མིན་གྱི། ཡུལ་ལས་་་་
གཞན་པའི་ཡུལ་ཅན་རྟོག་པ་ལ་རག་ལས་མ་ལས་ཏེ། དེའི་དབང་
གིས་ བཞག་གི་དོན་ཡིན་ པར་ ལྷག་མཐོང་ཆེན་མོར་གསུངས་པས།
རྟགས་གྲུབ་ན་བསྒྲུབ་བྱ་གྲུབ་པའི་སྐྱོན་མེད་ལ། དེ་བཞིན་དུ་རྣལ་
504 ས་



འབྱོར་སྤྱོད་པའི་བཞི་བརྒྱ་པར། ་གང་ལ་བརྟེན་ནས་འབྱུང་ཡོད་
པ། ། དེ་ནི་རང་དབང་མི་འགྱུར་རོ། ། འདི་ཀུན་རང་དབང་
མེད་པ་སྟེ། ། དེ་ཕྱིར་བདག་ནི་ཡོད་མ་ཡིན། ། ཞེས་གསུངས་
པའི་རང་དབང་ཡང་གཞན་དབང་གི་ལྡོག་ཟླ་ཙམ་ལ་མི་བྱ་བར་རྟོག་
པས་མ་བཞག་པའི་སྡོད་ལུགས་ལ་བྱ་དགོས་པར་རྗེ་རིན་པོ་ཆེས་་་་་
གསུངས་ཏེ། མན་ངག་ཏུ་བཟུང་དགོས་སོ། ། རྒྱལ་བ་རྣམས་ཀྱི་
གསུང་གི་མཛོད་གཅིག་པུ། ། རྟེན་ཅིང་འབྲེལ་བར་འབྱུང་བའི་
རྒྱུད་མང་སྒྲས། ། ཡིད་རབ་མི་འཕྲོགས་བདག་དང་བདག་འདྲ་བ།
མི་རུ་རློམས་ཀྱང་དོན་དུ་བྱོལ་སོང་ཉིད། ། ཞེས་ཀྱང་སྨྲས་སོ། །
བཞི་པ་མྱང་འདས་ཞི་ཞིང་དགེ་བའི་དོན་འཆད་པ་ལ་ལྔ། མྱང་
འདས་ཀྱི་ངོ་བོ་ངོས་བཟུང་བ། དེ་མངོན་དུ་བྱས་པའི་ཚུལ། ཐོབ་
བྱེད་དང་སྒྲུབ་བྱེད་ཀྱི་རྒྱུ། སླར་མི་ལྡོག་པའི་རྒྱུ་མཚན། ། ཀུན་རྫོབ་
དང་དོན་དམ་གྱི་ངོ་བོ་གང་ཡིན་དཔྱད་པའོ། ། དང་པོ་མྱང་་་་
འདས་ཀྱི་ངོ་བོ་ནི། རྩ་ཤེའི་ཊིཀ་ཆེན་ལས། འདིར་ཉོན་མོངས་
ཀྱིས་ས་བོན་སྤངས་པ་དང་ཉེར་ལེན་གྱི་ཕུང་པོའི་སྣང་བ་ནུབ་པའི་
གཞིར་གྱུར་པའི་སེམས་ཀྱི་ཆོས་ཉིད་མྱང་འདས་སུ་བྱའི། ཞེས་
གསུངས་པ་ལྟར་རང་བཞིན་དང་གློ་བུར་གྱི་དྲི་མས་དབེན་པའི་སེམས་
ཀྱི་ཆོས་ཉིད་དེ། མྱ་ངན་འདས་པ་བདེན་གཅིག་པུ། ། ཞེས་བྱ་
- 505 -



བ་ལ་ སོགས་པའི་ཤེས་བྱེད་ཀྱི་ཁུངས་མང་ངོ༌། ། གཉིས་པ་ལ།
གཞན་ལུགས་དགག རང་ལུགས་བཞག དེ་ལ་རྩོད་པ་སྤོང་་་་
བའོ། ། དང་པོ་ལ། འདོད་པ་བརྗོད་པ་དང་། དེ་དགག་་་་་
གཉིས་ལས། དང་པོ་ནི། རིགས་པ་དྲུག་ཅུ་པར།། རྣམ་པར་
འཇིག་པས་འགོག་འགྱུར་གྱི། ། འདུས་བྱས་ཡོངས་སུ་ཤེས་པས་
མིན། ། ཞེས་གསུངས་པ་ལྟར། རང་སྡེ་དངོས་སྨྲ་བ་ལྟར་ན།།
གཉེན་པོའི་སྟོབས་ཀྱིས་ཕུང་པོའི་རྒྱུན་འཇིག་པ་སྟེ་ཆད་པའི་ཚུལ་གྱིས་
འགོག་པ་མངོན་དུ་བྱས་དགོས་ཀྱི། དེའི་རང་བཞིན་ཤེས་པའི་སྒོ་
ནས་མིན་ཏེ། འདུས་བྱས་འཁོར་བ་བདེན་གྲུབ་ཏུ་ཁས་བླངས་པའི་
དབང་གིས་སོ། ། གཉིས་པ་ནི། དེ་ཉིད་ལས། དེ་ནི་སུ་ལ་
མངོན་སུམ་འགྱུར། ། ཞིག་ཤེས་པ་དེ་ཇི་ལྟར་ཡིན། ། ཞེས་ཏེ།
དེ་ལྟ་ཡིན་ན་མྱང་འདས་དེ་ནི་སུ་ལ་མངོན་དུ་འགྱུར་ཏེ་སུ་གཅིག་གི་
རྒྱུད་ལའང་མངོན་དུ་འགྱུར་བར་མི་འཐད་པར་ཐལ། ཁྱོད་ལྟར་ན་
མངོན་དུ་བྱེད་མཁན་གྱི་གང་ཟག་ཡོད་དུས་མངོན་དུ་བྱ་རྒྱུའི་མྱང་
འདས་མ་གྲུབ། དེ་གྲུབ་དུས་ཕུང་པོ་འགགས་པས་མངོན་དུ་བྱེད་
མཁན་མེད་པའི་ཕྱིར་དང་། དེ་བཞིན་དུ་ཕུང་པོ་ཞིག་པ་སྟེ་མྱང་
འདས་ཐོབ་པ་ཤེས་པའི་སྒོ་ནས་འདི་ལྟར་བདག་གིས་བྱ་བ་བྱས་སོ། །
འདི་ལས་སྲིད་པ་གཞན་མི་ཤེས་སོ། ། ཞེས་ཆེད་དུ་བརྗོད་པ་དེ་
– 506 -



ཡང་ཇི་ལྟར་ཡིན་ཏེ་མི་འཐད་པར་ཐལ། ཁྱོད་ལྟར་ན་ཆེད་་་་
བརྗོད་དུས་བརྗོད་བྱའི་མྱང་འདས་མ་གྲུབ་ཅིང་། དེ་གྲུབ་དུས་ཆེད་
དུབརྗོད་མཁན་འགགས་ནས་མི་གནས་པའི་ཕྱིར་རོ། ། གཉིས་པ་
རང་གི་ལུགས་ནི། དཔེར་ན་རབ་རིབ་ཅན་གྱིས་གང་དུ་དམིགས་
པའི་སྐྲ་ཤད་ལ་རབ་རིབ་དག་པས་དེར་བལྟས་ན་ཅི་ཡང་མི་དམིགས་
པ་ལྟར། མ་རིག་ཅན་གྱིས་མཚན་མར་དམིགས་པའི་འཁོར་བ་ལ་མ་
རིག་སྤངས་པའི་ཡེ་ཤེས་ཀྱིས་གཟིགས་ན་ཅི་ཡང་མི་དམིགས་ཤིང་།
མི་དམིགས་པ་དེ་ཉིད་མངོན་དུ་བྱས་པ་ལ་མཐོང་བའི་ཆོས་མྱ་ངན་
ལས་འདས་པ་ཞེས་བྱ་ཞིང༌། བདག་གིས་བྱ་བ་བྱས་སོ། ཞེས་
པོའོང་དེའི་སྒོ་ནས་ཡིན་ཏེ། དེ་ཉིད་ལས། མ་རིག་རྐྱེན་ལས་བྱུང་
བ་ལ། ། ཡང་དག་ཡེ་ཤེས་ཀྱིས་གཟིགས་ན། ། སྐྱེ་བ་དང་ནི་
འགག་པའང་རུང་། འགའ་ ཡང་ དམིགས་ པར་ མི་འགྱུར་རོ། །
དེ་ཉིད་མཐོང་ཆོས་མྱ་ངན་ལསོ། ། འདིས་ཤིང་བྱ་བ་བྱས་པའང་
ཡིན། ། ཞེས་དང༌། ་རྒྱན་ལས། ཡང་དག་ཉིད་ལ་ཡང་དག་
ལྟ། ། ཡང་དག་མཐོང་ནས་རྣམ་པར་གྲོལ། ། ཞེས་དང་། །
མདོར་ན་འཁོར་བ་རང་བཞིན་མེད་པ་ཡོངས་སུ་ཤེས་ནས་དེ་མངོན་
དུ་བྱས་པ་ཉིད་མྱང་འདས་མངོན་དུ་བྱས་པའི་དོན་ཡིན་ཏེ། ། དེ་
ཉིད་ལས། སྲིད་པ་ཡོངས་སུ་ཤིས་ཕོ་ཉིད། ། མྱ་ངན་འདས་ཞེས་
- 507 -



བྱ་བར་བརྗོད། ། ཅེས་གསུངས་པའི་ཕྱིར་རོ། ། གསུམ་པ་ནི།
འོ་ན་རྒྱུན་ཞུགས་ཀྱིས་ཀྱང་འཁོར་བ་རང་བཞིན་མེད་པ་མངོན་སུམ་
དུ་རྟོགས་པས་མྱང་འདས་མངོན་དུ་བྱས་པར་ཐལ་ལོ་ཞེ་ན། སྐྱོན་
མེད་དེ། ཆོས་ཉིད་མངོན་སུམ་དུ་རྟོགས་པ་ལ་དེ་མངོན་དུ་བྱས་
པས་མ་ཁྱབ་པའི་ཕྱིར་རོ། ། འདིའི་རྒྱུ་མཚན་གསལ་བར་གཞན་
དུ་བྲིས་ཟིན་ཏོ། ། གཞན་ཡང་། ། དེ་ནི་སུ་ལ་མངོན་སུམ་་
འགྱུར། ། ཞེས་འཕེན་པའི་མི་རིགས་ཏེ། ལྷག་བཅས་ཀྱི་དབང་
དུ་བྱས་ན། དགྲ་བཅོམ་དེ་ལ་མངོན་དུ་འགྱུར། ཞེས་ལན་བཏབ་
པས་ཆོག་ལ། ལྷག་མེད་པའི་དབང་དུ་བྱས་ན་དེ་མངོན་དུ་བྱས་ཚེ་
རིག་རྒྱུན་ཆད་མི་ཆད་ཀྱི་ལུགས་གཉིས་ལས། ཕྱོགས་དང་པོར་་་་
འཕེན་པའི་དབང་དུ་བྱས་ན་རང་ལའང་མཚུངས་ཤིང་། ཕྱི་མའི་
དབང་དུ་བྱས་ན་ལྷག་མེད་པ་དེ་ཉིད་ལ་མངོན་དུ་འགྱུར་བས་ཐལ་བ་
ག་ལ་འཇུག་སྟེ་མི་འཇུག་པའི་ཕྱིར་སྙམ་ན། ལྷག་བཅས་དང་ལྷག་
མེད་ཀྱི་འཇོག་ལུགས་དངོས་སྨྲ་དང་མཐུན་ན་ཐལ་བ་མི་འཇུག་པ་
བདེན་མོད་ཀྱང་། དེ་འཇོག་ཚུལ་རང་རྒྱུད་པ་མན་ཆད་དང་གཏན་
ནས་མི་འདྲའོ། ། ཇི་ལྟར་ཞེ་ན། གྲུབ་མཐའ་འོག་མའི་ལུགས་
ཀྱིས་ཉོན་མོངས་སྤངས་པའི་མྱང་འདས་གཞིར་བྱས་པ་ལ་ཟག་བཅས་
ཀྱི་ཕུང་པོའི་རྒྱུན་མ་ལོག་པ་དང་ལོག་པ་ཙམ་ལ་རིམ་བཞིན་ ལྷག་
-- 508



བཅས་དང༌ལྷག་མེད་དུ་བྱེད་ཅིང་། འདི་བའི་ལུགས་ཀྱིས་ཉོན་་
མོངས་སྤངས་པ་གཞིར་བྱས་པ་ལ་བདེན་སྣང་གི་ལྷག་མ་ཡོད་པ་དང་
མེད་པ་ལ་རིམ་བཞིན་ལྷག་བཅས་དང་ལྷག་མེད་དུ་གསུངས་ཏེ། དེ་
དབང་གིས་ཐོབ་པའི་ཚེ་ཡང་ལྷག་མེད་སྔོན་ལ་ཐོབ་ཅིང་། དེ་ཐོབ་
པ་ལ་ཟག་བཅས་ཀྱི་ཕུང་བོ་འགགས་མི་དགོས་པ་སོགས་ཀྱི་ཐུན་མོང་
མིན་པའི་ཁྱད་ཆོས་རྣམས་བྱུང་བས། གོང་གི་ཐལ་བ་དེ་ཡང་དངོས་
སྨྲ་ལ་འཇུག་གི་རང་ལ་མི་འཇུག་པའི་རྒྱུ་མཚན་དེ་དག་ལ་བརྟེན་ནས་
ཤེས་ནུས་སོ། ། དེས་ན་ཉོན་མོངས་ཙམ་སྤངས་ཟིན་པའི་འོག་ཏུ་
ཆོས་ཉིད་ལ་ནམ་མཉམ་པར་གཞག་པ་ན་མྱང་འདས་རེ་ཞིག་མངོན་
དུ་བྱས་པ་ཞེས་བྱ་ལ། ཤེས་སྒྲིབ་སྤངས་ནས་ཆོས་ཉིད་ལ་མཉམ་
པར་གཞག་པ་ན་ཡོངས་སུ་མྱ་ངན་ལས་འདས་པ་ཞེས་བྱ་སྟེ། ཆོས་
ཀྱི་དབྱིངས་སུ་སླར་མི་ལྡང་བའི་ཚུལ་གྱིས་སྙོམས་པར་ཞུགས་པའི་ཕྱིར་
རོ། ། གལ་ཏེ་ ཐལ་འགྱུར་བའི་ལུགས་འདིར་ ལྷག་བཅས་མྱང་་་
འདས་མྱང་འདས་མཚན་ཉིད་པ་ཡིན་ནམ་མིན། མིན་ན་མྱང་་་་
འདས་དབྱེ་གཞིར་བྱས་ནས་ལྷག་མ་དང་བཅས་མ་བཅས་གཉིས་སུ་
དབྱེ་བ་དང་འགལ་ཞིང་། ཡིན་ན་དྲུག་ཅུ་པ་ལས། གལ་ཏེ་ཕུང་
བོ་མ་འགགས་ ནོ། ། ཉོན་མོངས་ཟད་ཀྱང་འདས་མི་འགྱུར། །
གང་ཚེ་འདིར་དེ་འགགས་གྱུར་པ། ། དེ་ཡི་ཚེ་ན་ གྲོལ་བར་་་་་
- 509
།



འགྱུར། ། ཞེས་གསུངས་པ་དང་འགལ་ཞེ་ན། དཔྱད་གཞིའོ། །
འོན་ཏེ་འདིའི་འགག་མ་འགག་ནི་ཟག་མེད་རིགས་ཤེས་ཀྱི་ངོར་འགག་
མ་འགག་ལ་བྱ་དགོས་ཀྱི། རྒྱུན་འགག་མ་འགག་པ་ལ་བྱར་མི་རུང་
བའི་གནད་ཅིག་ཡོད་དོ། ། གསུམ་པ་ལ་གཉིས། ཐོབ་བྱེད་ཀྱི་རྒྱུ་
དང་། སྒྲུབ་བྱེད་ཀྱི་རྒྱུའོ། ། དང་པོ་ནི། འཁོར་བའི་འཆིང་
བྱེད་ཀྱི་རྩ་བ་བདག་འཛིན་མ་རིག་པ་ཁོ་ན་ཡིན་པས། ཐར་བ་མྱང་
འདས་ཐོབ་བྱེད་ཀྱི་རྒྱུའི་གཙོ་བོ་ཡང་བདག་མེད་རྟོགས་པའི་ཤེས་རབ་
ཁོ་ན་སྟེ། ཏིང་རྒྱལ་ལས། ། གལ་ཏེ་ཆོས་ལ་བདག་མེད་སོ་སོར་
རྟོགས། ། སོ་སོར་དེ་བརྟགས་གལ་ཏེ་བསྒོམ་པ་ནི། ། འབྲས་
བུ་མྱ་ངན་འདས་ཐོབ་རྒྱུ་དེ་ཡིན། ། རྒྱུ་གཞན་གང་ཡིན་དེས་ནི་
ཞིར་མི་འགྱུར། ། ཞེས་ཏེ། མཐའ་ཀླས་སོ། ། དེའང་བདག་
མེད་རྟོགས་པས་བདག་འཛིན་འགགས་ཤིང་། དེ་འགགས་པས་་
འདུ་བྱེད་འགགས་པ་ནས། སྡུག་བསྔལ་གྱི་ཕུང་བོ་འབའ་ཞིག་པའི་
བར་རིམ་གྱིས་འགགས་ཏེ་མྱང་འདས་མངོན་དུ་བྱས་པ་བཤད་པ་ནི་
ཐུན་མོང་བ་དང༌། དེ་འདྲའི་རིམ་པ་ལ་མི་ལྟོས་པར་ཇི་ལྟར་གཉིད་
སད་པ་ན་རྨི་ལམ་གྱི་སྡུག་བསྔལ་རང་ཡལ་ལ་འགྲོ་བ་དེ་ལྟར་སྡུག་
བསྔལ་གྱི་རང་བཞིན་ཤེས་ནས་མྱང་འདས་མངོན་དུ་བྱས་པར་བཤད་
པ་ནི་ཐུན་མོང་མིན་པ་སྟེ། འཇུག་པ་ལས། གལ་ཏེ་གཏི་མུག་
519 -



བརྟེན་ནས་ལས་འབྱུང་གཏི་མུག་མེད་པར་དེ། ། མི་འབྱུང་ཞེས་
བྱར་མི་མཁས་ཁོ་ནས་རྟོགས་བར་གོར་མ་ཆག། བློ་བཟང་ཉི་མས་
མུན་པ་སྟུག་པོ་རྣམ་པར་བསལ་བ་ཡི། ། མཁས་པ་དག་ནི་སྟོང་
ཉིད་ཁོང་དུ་ཆུད་ཅིང་གྲོལ་བར་འགྱུར། ། ཞེས་འབྱུང་བའི་་་་
དགོངས་པའོ། ། དཔེ་གཞན་ཡང་ཐག་པའི་སྤྲུལ་གྱི་འཇིགས་པ་
སེལ་བ་ལ་མཚོན་ན། སྤྲུལ་དེར་བྱམས་པ་དང་སྙིང་རྗེ་བསྒོམ་པ་
སོགས་ཐབས་གཞན་གྱིས་སེལ་ཚུལ་གཅིག་དང་། སྒྲོན་མེ་བཏེག་
ནས་སྤྲུལ་དུ་མི་བདེན་པར་ཤེས་སུ་བཅུག་སྟེ་སེལ་ཚུལ་གཅིག་སྟེ་་་
གཉིས་ ལས། ཕྱི་ མ་ ཉིད་ ཐབས་ ཀྱི་ དམ་ པར་ འགྱུར་ བ་ ལྟར།
འཁོར་བ་རང་བཞིན་མེད་པར་ཤེས་ནས་དེའི་སྡུག་བསྔལ་རང་ཞི་ལ་
སོང་བའི་མྱང་འདས་མངོན་དུ་བྱས་ཚུལ་གསུང་བ་ཉིད་ངེས་དོན་
མཐར་ཐུག་ཏུ་བཟུང་དགོས་ཏེ། ཡང་དག་ཉིད་ལ་ཡང་དག་ལྟ། །
ཡང་དག་མཐོང་ནས་རྣམ་པར་གྲོལ། ། ཞེས་འབྱུང་བ་ཉིད་ཀྱིས་
ཤེས་སོ། ། འདི་ལྟར་བྱས་ན་རྨི་ལམ་གྱི་ཆུས་རྨི་ལམ་གྱི་མེ་བསད་དེ་
དེའི་འཇིགས་པ་ལས་ཐར་བར་བྱེད་པ་དང་ཚུལ་མཚུངས་པར་བཤད་
པ་དང་ཡང་འགྲིག་གོ། གཉིས་པ་ལ། ། ཐར་བ་སྒྲུབ་བྱེད་ཀྱི་རིགས་
པ་དང་། ཐམས་ཅད་མཁྱེན་པ་སྒྲུབ་བྱེད་ཀྱི་རིགས་པའོ། ། དང་
པོ་ནི། གང་རང་གི་རྒྱུའི་རིགས་ལ་གནོད་བྱེད་ཀྱི་གཉེན་པོ་སྟོབས་
- 511



ལྡན་ཡོད་ན་རང་ཉིད་ཟད་པའི་སྐབས་ཡོད་པས་ཁྱབ། དཔེར་ན་རྒྱུ་
གྲང་རེག་ལ་གནོད་བྱེད་སྟོབས་ལྡན་དམིགས་པས་གྲང་འབྲས་སྤུ་ལོང་
བྱེད་ཡོངས་སུ་ཟད་པའི་སྐབས་ཡོད་པ་བཞིན། སྡུག་བསྔལ་གྱི་ཕུང་
བོ་འདིའི་རྒྱུ་ལའང་གནོད་བྱེད་ཀྱི་གཉེན་པོ་སྟོབས་ལྡན་དམིགས་་་
སོ། ། ཞེས་བྱ་བ་འདི་སྟེ། རྣམ་འགྲེལ་ལས། དེ་ནི་གཏན་དུ་
བ་མིན་ཏེ། ། རྒྱུ་ལ་གེགས་སོགས་སྲིད་ཕྱིར་རོ། ། ཞེས་སོ། །
འདིའི་ཕྱོགས་ཁྱབ་གང་ལས་ཇི་ལྟར་ངེས་པའི་ཚུལ་ནི་གཞན་དུ་ཤེས་
པར་བྱའོ། ། གཉིས་པ་ནི། ཇི་སྐད་དུ། བླང་དང་དོར་བྱའི་དེ་
ཉིད་ནི། ། ཐབས་ དང་ བཅས་ པ་རིག་མཛད་པ། ། གང་དེ་
ཚད་མ་ཉིད་འདོད་ཀྱི། ། ཐམས་ཅད་རིག་མཛད་མ་ཡིན་ནོ། །
ཞེས་གྲོལ་བ་དོན་གཉེར་ལ་ལྟོས་པའི་ཐམས་ཅད་མཁྱེན་པ་ནི་བདེན་
བཞིའི་བླང་དོར་ཐབས་དང་བཅས་པ་ཇི་བཞིན་མཁྱེན་པ་ཞིག་ལ་བྱའི།
ཐག་རིང་གི་གཟུགས་མཐོང་བ་སོགས་ལ་བྱ་བ་མིན་པར་གསུངས་པས།
སྐབས་འདིར་དེ་འདྲའི་ཡེ་ཤེས་ཡོད་པར་སྒྲུབ་རྒྱུ་ཡིན་ལ། དེའི་ཚུལ་
ཡང་ལུགས་འབྱུང་གི་སྐབས་ནས་ ཇི་ སྐད་ བཤད་ པ་ བཞིན་དུ་རང་
བཞིན་ཀྱི་རྟགས་ལ་བརྟེན་ནས་དང་། ལུགས་ལྡོག་གི་སྐབས་ནས་ཇི་
སྐད་བཤད་པ་བཞིན་དུ་འབྲས་བུའི་རྟགས་ལ་བརྟེན་ནས་ཏེ། སྒྲུབ་
ཚུལ་མི་འདྲ་བ་གཉིས་བྱུང་བ་ལས། དང་པོ་ནི། གང་རྟེན་བརྟན་
- 512 -



ཅིང་གོམས་ཟིན་འབད་རྩོལ་བསྐྱར་མ་ལ་མི་ལྟོས་པའི་བློ་ཡིན་ན་རང་
གི་གོམས་བྱའི་ཡུལ་ལ་གསལ་སྣང་མཐར་ཐུག་ཏུ་འབྱུང་རུང་ཡིན་པས་
ཁྱབ། དཔེར་ན་འདོད་ཆགས་བཞིན། བདེན་བཞིའི་གནས་་་་
ལུགས་རྟོགས་པའི་མངོན་སུམ་སྐད་ཅིག་དང་པོ་ཡང་དེ་ཡིན་ནོ། །
ཞེས་བྱ་བ་འདི་དང༌། གཉིས་པ་ནི། གང་གིས་བདེན་བཞིའི་
གནས་ལུགས་ཕྱིན་ཅི་མ་ལོག་པ་རང་དབང་དུ་གསུངས་ན་དེ་ཡི་རྒྱུད་
ལ་མངོན་སུམ་དུ་མཇལ་བའི་མཁྱེན་པ་ཡོད་པས་ཁྱབ། དཔེར་ན་
བུམ་ པའི་ གནས་ ལུགས་ རང་ དབང༌ དུ་ སྟོན་ པའི་ སྐྱེས་ བུ་ བཞིན།
སྟོན་པས་ཀྱང་དེ་བདེན་བཞིའི་གནས་ལུགས་ཚུལ་དེ་ལྟར་དུ་གསུངས་
སོ། ། ཞེས་བྱ་བ་འདིའོ། ། མདོར་ན་ཐོག་མར་བདེན་བཞིའི་
གནས་ལུགས་མི་རྟག་སོགས་བཅུ་དྲུག་རྟགས་ སྟོབས་ཀྱིས་ངེས་པར་
བྱས་ལ། དེ་ནས་ཇི་ལྟར་ངེས་པའི་བློ་དེ་ཉིད་ཐབས་ཁྱད་པར་ཅན་
གྱིས་ཟིན་པར་བྱས་ཏེ་གོམས་བྱེད་ཀྱི་ཡན་ལག་དང་མི་འབྲལ་བར་
གོམས་པར་བྱས་ན་རྟེན་བརྟན་ཅིང་གོམས་ཟིན་འབད་རྩོལ་བསྐྱར་མ་
ལ་མི་ལྟོས་པའི་བློ་དོན་མཐུན་ཡིན་པའི་གནད་ཀྱིས་མཐའ་མེད་དུ་
འཕེལ་ཏེ་བསྒོམ་བྱའི་དོན་ལ་གསལ་སྣང་རོབ་ཀྱི་མཐར་ཐུག་པ་འབྱུང་
རུང་གི་ཚུལ་ལ་ངེས་པ་དཔྱིས་ཕྱིན་པ་བཙལ་པར་བྱ་སྟེ། དེ་རྙེད་ན་
ཐར་བ་དང་ཐམས་ཅད་མཁྱེན་པ་གཉིས་ཀ་ཇི་ལྟར་ཡོད་པའི་ཚུལ་ལ་
- 513 -



ངེས་པ་བདེ་བླག་ཏུ་སྟེར་བར་འགྱུར་རོ། ། བཞི་པ་ནི། མྱང་
འདས་ཐར་པ་ཐོབ་ནས་སླར་འཁོར་བར་ལྡོག་པའི་གོ་སྐབས་ཡོད་དམ་
མེད། ཡོད་ན་སྲིད་རྩེའི་སྙོམས་འཇུག་དང་འདྲ་བར་ དེ་ལའང་་་་
མཐའ་གཅིག་ཏུ་ཡིད་བརྟན་མི་རུང་བར་འགྱུར་ཞིང་། མེད་ན་མེད་
པའི་རྒྱུ་མཚན་སྨྲ་དགོས་སོ་ཞེ་ན། འདིའི་རྒྱུ་མཚན། འཚེ་བ་མེད་
དང་ཞེས་སོགས་ཚད་མ་རྣམ་འགྲེལ་སོགས་ནས་ཀྱང་གསུངས་མོད།
མཐར་ཐུག་གི་རྒྱུ་མཚན་གཙོ་བོ་ནི། ལས་རླུང་གི་རྒྱུ་བ་དབྱིངས་སུ་
ཆོད་པས་ཏེ། དེ་ཆོད་པས་གཉུག་སེམས་ཞི་དབྱིངས་སུ་ཞུགས་པ་
ལས་སླར་ལྡོག་པའི་རྒྱུ་ཁེགས་པའི་ཕྱིར་རོ། ། མདོ་ཕྱོགས་ཀྱི་མྱང་
འདས་ལ་ཡང་དག་མཐའ་མངོན་སུ་བྱས་ཚུལ་མཐའ་ཆོད་པར་ཤེས་པ་
ལ་སྔགས་ཀྱི་ཟབ་གནད་ཅིག་ལ་ངེས་པར་ལྟོས་ཞེས་གསུངས་པའི་
དགོངས་པའང་འདི་ཡིན་པར་བཞེད་དོ། ། འོན་ཏེ་སྐབས་མིན་
པས་དེ་ཙམ་ལས་སྤྲོར་མི་རུང་ངོ༌། ། གོ་བདེ་བར་བརྗོད་ན་སྣང་
བས་ མུན་ པ་ སེལ་ནུས་ ཀྱི་ མུན་ པས་ སྣང་ བ་ སེལ་ མི་ནུས་ པ་ ལྟར།
བདག་མེད་རྟོགས་པས་བདག་འཛིན་འཇོམས་ནུས་ཀྱི། ཟློག་ནས་
མི་ནུས་པས་རྒྱུ་མཚན་དེས་ཇི་སྲིད་ཡེ་ཤེས་ཀྱི་སྣང་བ་མ་ཉམས་པ་དེ་
སྲིད་དུ་མི་ཤེས་པའི་མུན་པ་འཇུག་པའི་གླགས་མེད་ལ། དེ་མེད་ན་
འཁོར་བར་ག་ལ་ལྡོག་སྟེ་ལྡོག་བྱེད་ཀྱི་རྒྱུ་མེད་པའི་ཕྱིར་དང༌། ཡེ་
ཁ 514 ཡཁས་



ཤེས་ཉམས་པའི་སྐབས་མེད་པའི་རྒྱུ་མཚན་ཡང་བཤད་ཟིན་པ་ལྟར་
རོ། ། དེ་བས་ན་མདོ་རྒྱུད་དགོངས་འགྲེལ་དང་བཅས་པ་ནས་
བདེ་བ་ཀུན་གྱི་ནང་ནས་རབ་དང་ཕུལ་དུ་གྱུར་བ་ནི་ཐར་བའི་བདེ་བ་
ཉག་ གཅིག་ ཡིན་ པར་ མགྲིན་ དབྱངས་ གཅིག་ ཏུ་ གསུངས་ ཤིང་།
ཚུལ་དེ་རིགས་པས་ཀྱང་བསྒྲུབ་ཏུ་ཡོད་ལ། ་ ཐོབ་ནས་སླར་ཉམས་
པའང་མི་སྲིད་པས། དེས་ན་ད་རེས་དལ་འབྱོར་ལན་གཅིག་རྙེད་
པའི་སྐབས་འདིར་སྙིང་ཁོང་རུས་པའི་གཏིང་ནས་བསྒྲིམས་ཏེ་བདག་
གཞན་ཡོངས་ཀྱིས་དེ་ཐོབ་པའི་ཐབས་ལ་ཡོད་རྒུའི་ཚུལ་གྱིས་འབད་
པར་བྱའོ། ། ལྔ་བ་ལ་ཐལ་རང་གཉིས་ལས། རང་རྒྱུད་པ་དག་
གིས་ཐེག་ཆེན་གྱི་མྱང་འདས་དོན་དམ་དང༌། ཐེག་དམན་གྱི་མྱང་
འདས་ཀུན་རྫོབ་ཏུ་བཞེད་དེ། དེ་ནི་ཐེག་པ་ཆེ་ཆུང་ལ་ཆོས་ཀྱི་
བདག་མེད་རྟོགས་པའི་ལམ་ཡོད་མེད་ཀྱི་དབང་གིས་ཡིན་པར་ཉི་སྣང་
ལས་གསུངས་སོ། ། ཐལ་འགྱུར་བས་ནི་ཆོས་ཀྱི་བདག་འཛིན་ཉོན་
སྒྲིབ་ཏུ་བཞེད་པའི་དབང་གིས་ཐར་བ་མྱང་འདས་ཐོབ་པ་ལ་ཆོས་ཀྱི་
བདག་མེད་ངེས་པར་དུ་རྟོགས་དགོས་པར་བཞེད་ལ། དེའི་གནད་
ཀྱིས་ མྱང་འདས་ལ་དོན་དམ་ གྱིས་ཁྱབ་པར་བཞེད་ པ་ཡིན་ནོ། །
དོན་དམ་ཡིན་ཕྱིན་ཟག་མེད་མཉམ་གཞག་གི་གཟིགས་ངོར་གྲུབ་
དགོས་ ཤིང༌། དེ་ གྲུབ་ ན་ དེ་ བཞིན་ ཉིད་ ལས་ མ་ འདས་ པས།
– 515 ཁ་



འགོག་བདེན་དོན་དམ་ཡིན་ཡང་དེ་བཞིན་ཉིད་མིན་ཞེས་མཁས་་་
དབང་ འགས་ གསུངས་ པ་ ནི་ རྟོགས་ དཀའ་ བ་ ཞིག་ དུ་ སྣང་ངོ༌། །
མདོར་ན་འཁོར་བ་གདོད་མ་ནས་རང་བཞིན་གྱིས་མ་གྲུབ་པ་དོན་
དམ་ ཡིན་ པས་ མྱང་ འདས་ དོན་ དམ་ ཡིན་ པར་ གསུངས་ པ་ སྟེ།
འཁོར་བ་བདེན་སྟོང་དེ་ཁོ་ན་མྱང་འདས་ཀྱི་གཞི་ཡིན་པའི་གནད་
ཀྱིས་སོ། ། འདི་སྐོར་ཞིབ་ཅིང་ཕྲ་བར་སྨན་གྱི་སྙེ་མར་བྲིས་ཟིན་
པས། འདིར་དེ་ཙམ་ལས་སྤྲོར་མི་འདོད་དོ། ། གོང་དུ་ཇི་སྐད་
བཤད་པའི་གནད་ཀྱི་དོན་རྣམས་དྲིལ་ཏེ་ལག་ལེན་དུ་གདབ་ན་འདི་
ལྟར་དུ་བྱ་སྟེ། ཐོག་མར་སྲིད་པ་མཐའ་དག་མི་རྟག་ཅིང་མི་བརྟན་
པའི་ངང་ཚུལ་ཞིབ་ཏུ་བསམས་ནས་འདུ་བྱེད་སྡུག་བསྔལ་ལ་ཡིད་
འབྱུང་ཅི་སྐྱེར་ལྟ། དེ་སྐྱེས་པ་ན་སྡུག་བསྔལ་དེ་ལས་གྲོལ་བའི་་་
ཐབས་སུ་བདག་མེད་པའི་ལྟ་བ་མན་ངག་བཞིན་དུ་རྒྱུན་བསྲིངས་ནས་
བསྐྱང་བར་བྱ་སྟེ། དེ་ལྟར་བྱས་ན་རིང་པོར་མི་ཐོགས་པར་ཞི་ཞིང་
དགེ་བའི་མྱང་འདས་བདེ་ཆེན་གྱི་རང་བཞིན་བདེ་བླག་ཏུ་འཐོབ་པར་
འགྱུར་རོ། ། འདིར་སྨྲས་པ། དུས་རིང་ཐོག་མ་མེད་ནས་ད་ལྟའི་
བར། ། མགལ་མེའི་འཁོར་ལོ་བཞིན་དུ་ཁམས་གསུམ་འདིར། །
འཁོར་ཏེ་སྡུག་རྒྱུ་དེ་ཙམ་མྱངས་ལགས་མོད། ། འཁོར་བྱེད་གང་
ཡིན་ད་བར་ངོ་མ་འཕྲོད། ། ད་རེས་བླ་མའི་དྲིན་གྱིས་འཕུང་བྱེད་
།
- 516 ལམ



དགྲ། ། གཙང་བདེ་རྟག་བདག་བཟུང་བའི་ཕྱིན་ཅི་ལོག། བཞི་
པོ་འདི་དག་ཡིན་པར་ངོ་འཕྲོད་ནས། ། གཞོམ་བྱེད་ཐབས་ཚུལ་
དེ་རྣམས་ཅིས་མི་བསྟེན། ། ཚེ་ཐུང་འདི་ཡི་དགྲར་ཡང་ལན་གླན་ ་
ན། ། ཚེ་རབས་གཏན་གྱི་དགྲ་བོ་ཡལ་བོར་བ། ། ཤེས་ལྡན་སྐྱེ་
བོའི་ལུགས་སུ་རུང་མིན་པས། ། ཡོད་རྒུའི་རྩལ་གྱིས་འཇོམས་པར་
རིགས་ མིན་ནམ། ། ཕྱིན་ ཅི་ མ་ ལོག་ ལྟ་ བ་ བཞི་ པོ་ འདིར། །
ཕྱག་རྒྱས་མནན་ཏེ་ཡོངས་ལ་བཀར་བཏགས་པས། ། འདི་ལས་
འདས་ན་ཆོས་ཀྱི་རྒྱལ་པོ་ཡི། ། ལྟ་བའི་ཚུལ་ལས་རིང་དུ་གོལ་ལས་
ཅི། ། བརྒྱད་ཁྲི་བཞི་སྟོང་ཆོས་ཀྱི་གནད་རྣམས་ཀུན། ། ཕྱག་
རྒྱུ་བཞི་ཡི་ཆོས་ཚུལ་འདིར་འདུས་པར། ། གཟིགས་ནས་འདི་ལ་
ཆོས་ཀྱི་སྡོམ་བཞི་ཞེས། ། སྟོན་པ་ཉིད་ཀྱི་ཞལ་ནས་བསྔགས་མིན་
ནམ། ། དེ་ཕྱིར་ཆོས་ཚུལ་རྣམ་པར་དག་མིན་ནི། ། ཕྱག་རྒྱ་
བཞི་ཡི་ལམ་ནས་གཞལ་དགོས་ཀྱི། ། འདུན་ སྡང་རྨོངས་པས་་་
འབྱེད་རྒྱུ་མ་ལགས་ཞེས། །་ དུས་མཐའི་དགེ་སྦྱོང་གཟུགས་ཤིག་དེ་
སྐད་སྨྲ། ། ཡང་ཡང་རྒྱལ་བས་བསྔགོས་པའི་ལམ་གྱི་གནད། །
ཟབ་ཟབ་ཆོས་ཚུལ་རྒྱ་མཚོ་འདུས་པའི་དཔྱིད། ། ཕྱོགས་ཕྱོགས་བློ་
ཡི་ཡུལ་དུ་གྱུར་འདི་ཡང་། ། ལེགས་ལེགས་བསོད་ནམས་ཟོང་་
གིས་ཁུག་མིན་ནམ། ། རྒྱལ་བོས་བྱིན་གྱིས་རློབས་ཚེ་ཤིང་ལས་
-- 517 -



ཀྱང་། ། ཆོས་སྒྲ་འབྱུང་ན་བླ་མས་བྱིན་བརླབས་ཚེ། ། ལེགས་
བཤད་མི་སྨྲའི་ རང་དབང་མ་མཆིས་པས། ། སྨྲ་བའི་ཚོད་དང་
སྦྱར་ནས་མ་གཤུངས་ཤིང་། ། འོན་ཏེ་ཆོས་ཚུལ་མཁའ་ལྟར་རྒྱ་ཆེ་
ཞིང་། ། བདག་བློ་ཁབ་མིག་བཞིན་དུ་ཆེས་ཕྲ་བས། ། རྒྱ་མཚོ་
ཆེ་ལས་ཆུ་ཐིགས་ཙམ་ཞིག་ཀྱང་། ། བློ་ཡི་ཡུལ་དུ་ཆུད་པའི་གོ་
སྐབས་ ཅི། ། དེ་ སླད་ འདི་ ལ་ འགལ་ དང་ མ་ འབྲེལ་ སོགས། །
ལོག་པར་བཤད་པའི་ཉེས་ཚོགས་ཅི་མཆིས་ཀུན། ། ཐོག་མེད་་་་
བསགས་པའི་སྡིག་དང་ཆབས་གཅིག་ ཏུ། ། བླ་མ་རྒྱལ་བ་སྲས་
དང་བཅས་ལ་འཆགས། ། དངོས་ཟིན་ཚིག་གི་རྦ་ལ་གཡེངས་མིན་
པར། ། དོན་གྱི་གཏིང་ལ་ ཅི་བསྙེག་ལྟ་བ་ཡི། ། སྔོན་མེད་་
ལེགས་བཤད་གསར་བའི་ཚོགས་མཆིས་ན། ། གཟུར་གནས་་་་་
མཁས་པའི་ཚོགས་ལ་སྐྱེས་སུ་འབུལ། ། འདིར་འབད་དགེ་བ་ཇི་
སྙེད་མཆིས་སོ་འཚལ་། ། བདག་གཞན་ལོག་པའི་ལམ་དུ་མི་གོལ་
བར། ། རླབས་ཆེན་རྒྱལ་སྲས་སྤྱོད་པའི་གྲུར་ཞུགས་ན། ། ཀུན་
ཀྱང་གཏན་བདེའི་ གླིང་དུ་ཚུད་ཕྱིར་བསྔོ། ། ཞེས་ལྟ་བ་བཀར་
བཏགས་ཀྱི་ཕྱག་རྒྱ་བཞིའི་གནད་དོན་གསལ་བའི་སྒྲོན་མེ་ལུང་རིགས་
འོད་འབར་ཞེས་བྱ་བ་འདི་ཡང་ལུང་འདྲེན་མང་པོའི་སྤྲོས་པ་དོར་
ནས་དོན་གྱི་སྙིང་བོ་མདོ་ཙམ་དུ་བཙུན་གཟུགས་ལམ་མིང་ངག་དབང་
- 518 -



ཕུན་ཚོགས་སུ་འབོད་པས་རང་གི་བརྗེད་བྱང་གི་ཚུལ་དུ་སྦྱར་་་་་
འདིས་ཀྱང་ཐུབ་པའི་བསྟན་པ་རིན་པོ་ཆེ་ཉམས་པ་ལས་སོར་ཆུད་དེ་
ཀུན་ཀྱང་བདེ་སྐྱིད་རྫོགས་ལྡན་གྱི་དཔལ་ལ་ཅི་དགར་ལོངས་སུ་སྤྱོད་
པར་གྱུར་ཅིག ། འདི་བཞིན་སྙེ་མོ་ཤག་རམ་སྐྱིད་ཁང་བུ་ཟླ་བ་
བྱམས་པ་ཉི་མ་དང་ཚེ་འདས་དབྱངས་ཅན་སྒྲོལ་དཀར་གྱི་ཆེད་དུ་
སྤར་དུ་བསྐྲུན་པའི་དགེ་པས་རྒྱལ་བསྟན་དར་ཞིང་འགྲོ་ཀུན་བདེ་བར་
ཤོག་ཅིག ། དགེ་ལེགས་འཕེལ། །
519



༄༅། །རྟེན་འབྲེལ་བསྟོད་པའི་འགྲེལ་པ་མཐར་འཛིན་
་ . མུན་སེལ་ཞེས་བྱ་བ་བཞུགས་སོ། །
༄༅། ། ན་མོ་གུ་རུ། མཁྱེན་པས་ཤེས་བྱའི་མཐུའ་ལ་་་་་་་
འཁྱུད། ། བརྩེ་བས་འགྲོ་འདི་དམ་པོར་བཅིངས། ། ནུས་པས་
བདུད་ཀྱི་དཔུང་འཇོམས་པ། བླ་མ་ཐུབ་པའི་དབང་བོར་འདུད། །
རྒྱལ་བའི་བསྟན་ལ་རྒྱལ་བ་དང་། མཚུངས་པའི་ལུང་བསྟན་བརྙེས་
པ་ལྟར། ། རྒྱལ་བའི་རིང་ལུགས་སྤེལ་བ་ལ། ཟླ་བྲལ་རྒྱལ་བ་
གཉིས་པར་འདུད། ། སྟོན་ལ་རྟེན་འབྱུང་གསུང་པའི་ སྒོས། །
བསྟོད་པའི་ཕུང་བྱུང་ལེགས་བཤད་འདིའི། ། དགོངས་འགྲེལ་
གནད་ལ་རེག་པ་ཞིག མདོར་བསྡུས་ཚུལ་དུ་བྲི་བར་བྱ། ། དེ་ལ་
འདིར་བརྟེན་འབྲེལ་བསྟོད་པའི་གཞུང་གི་དོན་རགས་རིམ་ཙམ་་་་་
འཆད་པ་ལ་གསུམ་སྟེ། ཀླད་ཀྱི་དོན། གཞུང་གི་དོན། མཇུག་
གི་དོན་ནོ། ། དང་པོ་ལ། ། ལེགས་སྦྱར་གྱི་སྐད་དུ་བླ་མ་ལྷར་
ཕྱག་འཚལ་བ་ནི། ན་མོ་སོགས་སོ། ། དེ་ཡང་ན་མོ་ཕྱག གུ་
རུ་བླ་མ། ། མལྗ་གྷོ་ཥ་འཇམ་དབྱངས། ཡ་ཆེད་དམ་པའི་དོན་
-- 520 ཁ་



ཏེ། དེ་ལྟར་ན་བླ་མ་འཇམ་དཔལ་ལ་ཕྱག་འཚལ་ལོ། ། ཞེས་
པའོ། ། རྟེན་འབྲེལ་གསུང་པ་བོའི་སྟོན་པ་ལ་མཆོད་པར་བརྗོད་
པ་ནི། རྟེན་ཅིང་འབྲེལ་པར་འབྱུང་བའི་ཆོས་གང་ཞིག་མངོན་སུམ་
དུ་གཟིགས་ཤིང་། རང་དབང་དུ་གསུང་བ་གཅིག་པུ་ཡིས་མཁྱེན་པ་
དང་སྟོན་པ་བླ་ན་མེད་པར་བསྔགས་འོས་པས། རྒྱལ་བ་རྟེན་ཅིང་
འབྲེལ་པར་འབྱུང་བ་མངོན་སུམ་དུ་གཟིགས་ཤིང་། རང་དབང་དུ་
འདོམས་པ་དེ་ལ་རྒྱུ་མཚན་དེའི་སྒོ་ནས་འདུད། ཅེས་པ་སྟེ། འདི་
བསྟན་བཅོས་ཀྱི་ལུས་རྣམ་གཞག་ཀྱང་ཡིན་ནོ། ། དེ་ལྟར་ན་རྩ་
བའི་དཔེ་ལ་ལར། གསུང་པ་ཡི། ། ཞེས་འབྲེལ་སྒྲ་བྱུང་བ་ནི་
ཤིན་ཏུ་མ་དག་གོ། ། འོན་ཏེ་ཊིཀ་བྱེད་ལ་ལས་དེ་དག་པར་བཟུང་
ནས་ནོར་བའི་བཤད་པ་སྦྱར་སྣང་ངོ༌། །
གཉིས་པ་གཞུང་གི་དོན་ནི། རབ་བྱེད་ཉི་ཤུ་རྩ་ལྔར་བསྡུས་
ནས་འཆད་པར་བྱ་སྟེ། དེ་ཡང་དང་པོ་རྟེན་འབྱུང་གསུང་བའི་སྒོ་
ནས་བསྟོད་པའི་རྒྱུ་མཚན་བསྟན་པ་ནི། གང་ཡང་སྐྱེ་རྒ་ན་འཆི་
སོགས་འཇིག་རྟེན་གྱི་རྒུད་པ་ཇི་སྙེད་མཆིས་པ་དེ་ཡི་རྩ་བ་ནི་བདག་
འཛིན་ མ་ རིག་ པ་ གཅིག་ པུ་ སྟེ། དེས་ ཆགས་ སྣང་ འདྲེན་ ཅིང་།
ཆགས་སྡང་གིས་ལས་བསགས་ནས་ཉེས་པ་དེ་རྣམས་འབྱུང་གི་རྒྱུ་མེད་
དང་མི་མཐུན་པའི་རྒྱུས་བྱས་པ་མིན་པའི་ཕྱིར་རོ། །། དེ་ལ་་་་་་
- 521 མ་



བྱ་
དགོངས་ནས་ཡུལ་གང་ཞིག་མཐོང་བས་མ་རིག་དེ་ལྡོག་པའི་ཡུལ་ནི་
རྟེན་ཅིང་འབྲེལ་པར་འབྱུང་བ་ཉིད་ཡིན་པར་སྟོན་པས་ལན་དུ་མར་
གསུངས་སོ། ། དེའི་ཚེ་སྟེ་དེའི་ཕྱིར་བློ་དང་ལྡན་པའི་མཁས་པ་
ཡིས་རྟེན་ཅིང་འབྲེལ་པར་འབྱུང་པའི་ལམ་ཉིད་ཁྱོད་ཀྱི་བསྟན་པའི་
གནད་ཀྱི་དོན་པོ་ཉིད་དུ་ཇི་ལྟར་ན་ཁོང་དུ་ཆུད་པར་མི་འགྱུར། རྒྱུ་
མཚན་དེ་ལྟ་ལགས་ན་མགོན་པོ་ཁྱོད་ལ་བསྟོད་པའི་སྒོར་ནི་སུ་ཞིག་
གིས་ཀྱང་བརྟེན་ནས་འབྱུང་བ་གསུང་བ་ལས་ལྷག་པའི་བསྟོད་ཆོས་ངོ་
མཚར་དུ་གྱུར་པ་ཅི་ཞིག་རྙེད་དེ། གང་དང་གང་ཞིག་རྐྱེན་ལ་རག་
ལས་པ་དེ་དང་དེ་ནི་རང་བཞིན་གྱིས་སྟོང་ཞེས་གསུང་པ་འདི་ལས་ཡ་
མཚན་པའི་ལེགས་འདོམས་ཀྱི་ཚུལ་ནི་ཅི་ཞིག་ཡོད་དེ་ ཅི་ཡང་མེད་
པའི་གནད་ཀྱིས་སོ། ། གལ་ཏེ་མ་རིག་ལྡོག་པ་ལ་རང་བཞིན་སྟོང་
པ་མཐོང་དགོས་ཀྱི་རྟེན་འབྱུང་མཐོང་བས་མི་ཆོག་པས། གང་ཞིག་
མཐོང་བས་དེ་ལྡོག་པ། ། རང་བཞིན་གྱིས་ནི་སྟོང་པར་་་་་་་་་
གསུངས། ། ཞེས་འོང་རིགས་སོ་སྙམ་ན། བདེན་མོད། འོན་
ཏེ་འདིའི་གཞུང་གི་སྐབས་མང་པོར་སྟོང་པ་ཞེས་འོང་རྒྱུའི་དོད་དུ་
རྟེན་འབྱུང་ཞེས་ཆེད་ཀྱིས་གསུང་བར་མཛད་པ་ནི། གཅིག་ཏུ་ན་
རང་བཞིན་སྟོང་པ་རྟེན་འབྱུང་གི་དོན་དུ་གཟིགས་པའི་རང་ཉམས་
དང༌། གཉིས་སུ་ན་ཕྱི་རབས་རྣམས་ཀྱིས་ཀྱང་ཚུལ་དེ་ལྟར་ཁོང་དུ་
-- 522



ཆུད་པར་བྱ་དགོས་སོ་ཞེས་འདོམས་པ་སོགས་ཀྱི་ཆེད་དུ་ཡིན་པས།
གོ་རྒྱུ་ཤིན་ཏུ་ཆེ་ཞེས་དམ་པ་རྣམས་ཞལ་མཐུན་པར་གསུང་ངོ༌། །
འོན་ཏེ་ཤཱཀ་མཆོག་པས་འདི་འགོག་ལོ་བྱས་པར་འདུག་སྟེ། ་ ་རང་གི་
དེ་ཉིད་སྟོན་པ་ལས་གཞན་མི་སྣང་ངོ་། །
གཉིས་པ་རྟེན་འབྱུང་གི་རྒྱུ་མཚན་གཅིག་ཉིད་གང་ཟག་སོ་སོའི་
དབང་གིས་འཆིང་གྲོལ་གཉིས་ཀའི་རྒྱུར་འགྱུར་བ་ནི། རྒྱུ་མཚན་
གང་དུ་བཟུང་བས་བྱིས་པ་བླུན་པོ་རྣམས་ལ་མཐར་འཛིན་གྱི་འཆིང་
བ་བརྟན་པར་བྱེད་པའི་རྟེན་འབྲེལ་གྱི་རྒྱུ་མཚན་དེ་ཉིད་མཁས་པ་
དབུ་མ་པ་རྣམས་ལ་ཡོད་མེད་ཀྱི་མཐར་ལྟ་བའི་རྣམ་རྟོག་གི་སྤྲོས་པའི་
དྲ་པ་མ་ལུས་པ་གཅོད་པའི་སྒོར་འགྱུར་བ་འདི་ནི་ངོ་མཚར་བའི་་
གནས་ཏེ། ལྷག་མཐོང་ཆེ་བ་ལས། སེམས་ཅན་གཞན་རྣམས་ནི་
རྒྱུ་དང་རྐྱེན་ལ་བརྟེན་ནས་སྐྱེ་བར་བཟུང་བ་ན་དེ་ལ་བརྟེན་ནས་རང་
གི་ངོ་བོ་ཉིད་ཀྱིས་གྲུབ་པའི་རང་བཞིན་ཡོད་པར་འཛིན་པས་འཆིང་
བར་འགྱུར་ལ། མཁས་པ་དག་ལ་ནི་རྒྱུ་མཚན་དེ་ལ་བརྟེན་ནས་
རང་བཞིན་ཡོད་པ་འགོག་ཅིང་། རང་བཞིན་མེད་པ་ལ་ངེས་ཤེས་
དྲངས་ཏེ་མཐར་འཛིན་གྱི་དྲ་པའི་འཆིང་བ་གཅོད་པས་ན། རྟེན་
འབྲེལ་གྱི་རྟགས་ཀྱིས་རང་བཞིན་མེད་པ་འགྲུབ་པ་འདི་ནི་རྨད་དུ་
བྱུང་བའི་ཐབས་ལ་མཁས་བ་ཆེན་པོའོ། ། ཞེས་སོ། །
523 –་



གསུམ་པ་བསྟན་པ་རྣམ་དག་གཞན་དུ་མ་དམིགས་བས་སྟོན་པ་
རྣམ་དག་ཁྱོད་དུ་པས་སོ། ། ཞེས་བསྟོད་པ་ནི། རྟེན་འབྱུང་གི་
བསྟན་པ་འདི་ནི་ གཞན་ཏེ་ཆོས་འདི་ལས་ཕྱི་རོལ་ཏུ་གྱུར་བའི་མུ་་
སྟེགས་བྱེད་ཀྱི་གཞུང་ལུགས་གང་དུའང་མ་མཐོང་བས། ཡང་དག་
པའི་སྟོན་པ་ཞེས་བྱ་བ་ནི་ཁྱོད་གཅིག་པུ་ཉིད་དུ་ཟད་ལ། དེ་ལྟ་
ནའང་ཝ་སྐྱེས་ལ་ནི་སེང་གེ་ཟེར་བ་བཞིན་དུ་མུ་སྟེགས་ཅན་གྱི་རྫོགས་
བྱེད་སོགས་ལའང་སྟོན་པ་ཞེས་སུ་འབོད་པ་སྐད་བྱས་པ་ནི་གཅ མ་
བུའི་ཚིག་འབའ་ཞིག་སྟེ། དེ་དག་ལ་སྟོན་པའི་འོས་ཆོས་མ་ཚང་
བའི་ཕྱིར་རོ། ། རྒྱུ་མཚན་དེ་ཉིད་ཀྱི་ཕྱིར་ཨེ་མ་ཧོའི་སྟོན་པ་དང་།
ཨེ་མ་ཧོའི་སྐྱབས་དང༌། ཨེ་མ་ཧོའི་སྨྲ་མཆོག་དང༌། ཨེ་མ་ཧོའི་
མགོན་ཏེ། རྟེན་ཅིང་འབྲེལ་པར་འབྱུང་བ་ལེགས་པར་གསུངས་
པའི་སྟོན་པ་ཡང་དག་པ་དེ་ལ་རྩོམ་པ་པོ་བདག་ཕྱག་འཚལ་ལོ། །
ཞེས་ ཏེ། སྟོན་པའི་ཡོན་ཏན་ གྱིས་ཐུགས་ ཤིན་ ཏུ་འཕྲོགས་པའི་་
ཉམས་སོ། ། ཨེ་མ་ཧོ་ནི་ངོ་མཚར་བའི་ཚིག་ཡིན་ལ། སྟོན་པ་
སོགས་བཞི་ནི། རིམ་བཞིན་ཐར་ལམ་སྟོན་པས་དང༌། འཇིགས་
པ་ལས་སྐྱོབ་པས་དང་། རྟེན་འབྱུང་སྨྲ་བས་དང་། གྲོགས་བྱེད་
པས་ན་དེ་སྐད་དོ། ། བཞི་པ་སྟོང་རྟེན་འབྱུང་འགལ་འདུར་་་་་
མཐོང་བའི་སྐྱོན་བརྗོད་པ་ནི། མཐའ་གཅིག་ཏུ་གཞན་ལ་ཕན་པར་
。
。
་ - 524 -



མཛད་པའི་སྟོན་པ་ཐུགས་རྗེ་ཅན་ཁྱོད་ཀྱིས་ཉམ་ཐག་པའི་འགྲོ་བ་
ཡོངས་ལ་སྨན་པའི་སླད་དུ་བཀའ་སྩལ་བའི་བསྟན་པའི་ནང་ནས་སྙིང་
པོའམ་མཆོག་ཏུ་གྱུར་བ་ནི་སྟོང་པ་ཉིད་རྟོགས་པའི་ལམ་ཁོ་ན་ཡིན་ལ།
སྟོང་ཉིད་ངེས་པ་སྟེ་སྒྲུབ་པར་བྱེད་པའི་རྒྱུ་མཚན་ཟླ་མེད་གཅིག་པུར་
གྱུར་པ་ནི་རྟེན་ཅིང་འབྲེལ་པར་འབྱུང་བའི་ཚུལ་ཉིད་ཡིན་ན། དེར་
འགལ་བར་མཐོང་བའི་རང་སྡེ་དངོས་སྨྲ་བ་དང་ནི་རྒྱུ་མཚན་མ་གྲུབ་
པར་མཐོང་པའི་གཞན་སྡེ་མུ་སྟེགས་ཅན་འདི་ཡིས་ཁྱོད་ཀྱི་ལུགས་ཟབ་
མོ་རྟེན་འབྱུང་མཐའ་བྲལ་གྱི་ལམ་ཇི་ལྟར་ཁོང་དུ་ཆུད་པར་ནུས་ཏེ་མི་
ནུས་སོ། ། ས ་ཀར་ ་་་་་་་་་་་་་་
པ་ལྔ་པ་རང་བཞིན་སྟོང་པ་རྟེན་འབྱུང་དུ་གསུངས་པའི་སྒོ་ནས་
བསྟོད་པ་ནི། རང་གཞན་གྱི་སྡེ་པ་རྣམས་ཀྱི་ངང་ཚུལ་ནི་དེ་ལྟ་་
ལགས་མོད། ཁྱོད་ནི་དེ་ལས་ལྡོག་སྟེ་ཡིན་ལུགས་དཔྱད་པས་ནམ་
ཞིག་ན་རང་བཞིན་གྱི་གྲུབ་པས་སྟོང་པར་མཐོང་ཞིང་དེ་ལ་གོམས་
པས་དེ་ཉིད་བརྟེན་ནས་འབྱུང་བའི་དོན་ཉིད་དུ་མཐོང་ལ་དེ་མཐོང་
བ་ན་ཆོས་གང་ཞིག་རང་བཞིན་གྱིས་ནི་གྲུབ་པས་སྟོང་པ་དང་ཆོས་དེ་
ལ་རྒྱུ་འབྲས་ཀྱི་བྱ་བྱེད་འཐད་པའང་མི་འགལ་བར་གོ་ཞིང་། ཚུལ་
དེ་ལས་ཟློག་པར་ཏེ་སྟོང་རྟེན་འབྱུང་འགལ་བར་མཐོང་བ་ན་རང་
བཞིན་སྟོང་པ་ལ་རྒྱུ་འབྲས་ཀྱི་བྱ་བ་མི་རུང་བར་མཐོང་ཞིང་། དེའི་
- 525 -
。
。



བྱ་བྱེད་དང་བཅས་པ་ལ་རང་བཞིན་སྟོང་པ་མེད་པ་སྟེ་མི་རུང་བར་
མཐོང་བས། མཐར་ལྟ་ཉམ་ང་བའི་གཡང་དུ་ལྷུང་བར་བཞེད་་་་
དོ། ། དེ་ཡང་སྟོང་པ་ལ་རྟེན་འབྲེལ་འཇོག་མི་ཤེས་ན་མེད་མཐའ་
དང༌། ། རྟེན་འབྱུང་ལ་སྟོང་པ་འཇོག་མི་ཤེས་ན་ཡོད་མཐར་ལྷུང་
བའི་དོན་ཡིན་ནོ། །
དྲུག་པ་གང་ལས་ཀྱང་རྟེན་འབྱུང་མཐོང་བར་བསྔགས་པ་ནི།
སྟོང་རྟེན་འབྱུང་འགལ་མེད་དུ་མ་རྟོགས་ན་ལམ་ལོག་པར་གོལ་བ་
དེའི་ཕྱིར་ཐུབ་དབང་ཁྱོད་ཀྱི་བསྟན་པ་ལ་མངོན་ཤེས་སོགས་ཡོན་ཏན་
གཞན་གང་ལས་ཀྱང་རྟེན་འབྱུང་གི་དོན་མཐོང་བ་ཉིད་ལེགས་པར་
བསྔགས་ལ། དེ་ལྟ་ན་ཡང་ ཀུན་ ཏུ་ སྟེ་ གཏན་ནས་མེད་ པ་ དང་།
རང་བཞིན་གྱིས་ནི་ཡོད་པས་འཆིང་བ་དག་གིས་རྟེན་འབྱུང་གི་དོན་
མཐོང་བ་མིན་ཏེ། ཡོད་མེད་ཀྱི་མཐས་རྨོངས་པའི་ཕྱིར་རོ། ། ་
བདུན་པ་རྟེན་འབྲེལ་གྱི་རྟགས་ཀྱི་ཚུལ་བསྒྲུབ་པ་ནི། གང་
འདོགས་བྱེད་ཀྱི་རྟོག་པ་གཞན་ལ་ལྟོས་པ་མེད་པ་ནི་ནམ་མཁའི་མེ་
ཏོག་བཞིན་གཏན་མེད་པས་དེས་ན་མ་བརྟེན་པར་གྲུབ་པ་ནི་འགའ་
ཡང་ཡོད་པ་མ་ཡིན་ལ། དེ་མེད་པས་སྦྱོར་བ་དེའི་ཕྱོགས་ཀྱི་ཆོས་
འགྲུབ་བོ། ། ཡང་གང་ངོ་བོས་གྲུབ་ན་དེ་གྲུབ་པ་འདོགས་བྱེད་ཀྱི་
རྒྱུ་དང་རྐྱེན་གཞན་ལ་ལྟོས་པ་དང་འགལ་བས་ལྡོག་པའི་ཁྱབ་པ་དང་།
- 526 -



。
དེའི་ཕྱིར་བརྟེན་ནས་འབྱུང་བ་ལས་མ་གཏོགས་པོའི་ཆོས་འགའ་ཡང་
ཡོད་པ་མིན་པས་རང་བཞིན་གྱིས་ནི་སྟོང་པ་ལས་ མ་ གཏོགས་པའི་
ཆོས་འགའ་ཡང་མེད་པར་གསུངས་པས་རྗེས་འགྲོའི་ཁྱབ་པ་ཡང་གྲུབ་
བོ། ། དེ་གང་དུ་གསུངས་ནི། “ རྐྱེན་ལ་རག་ལས་གང་དེ་སྟོང་
པར་བཤད། ། ཅེས་བྱ་བ་དང་། གང་ཕྱིར་རྟེན་འབྱུང་མ་ཡིན་
པའི། ། ཞེས་བྱ་བ་སོགས་སུའོ། །་་་༌ ་་
་ བརྒྱད་པ་རྟེན་འབྱུང་རང་བཞིན་གྱིས་གྲུབ་པ་ལ་གནོད་བྱེད་
བསྟན་པ་ནི། ་ རང་བཞིན་སྔར་ཡོད་ཕྱིས་ ལྡོག་པ་མེད་པའི་ཕྱིར་
འཁོར་འདས་ཀྱི་ཆོས་རྣམས་ལ་རང་བཞིན་གྱིས་གྲུབ་པ་འགའ་ཡོད་ན་
སྔར་ མེད་ མྱ་ངན་ ལས་འདས་པ་གསར་ དུ་ ཐོབ་ པ་ མི་ རུང་ ཞིང༌།
སྔར་ཡོད་འཁོར་བས་བསྡུས་པའི་སྤྲོས་མཚན་ཀུན་ཀྱང་ཕྱིས་ལྡོག་པ་
མེད་པ་སྟེ་མི་རུང་བར་གླང་པོ་རྩལ་གྱི་མདོར་གསུངས་ཏེ། དེ་ཉིད་
ལས། གལ་ཏེ་ཆོས་རྣམས་རང་བཞིན་ཡོད་གྱུར་ན། ། རྒྱལ་བ་
ཉན་ཐོས་བཅས་པས་དེ་མཁྱེན་འགྱུར། ། : ཐེར་ཟུག་ཆོས་ནི་མྱ་
ངན་འདའ་མི་འགྱུར། ། མཁས་རྣམས་ནམ་ཡང་སྤྲོས་དང་བྲལ་མི་
འགྱུར། ། ཞེས་སོ། །་་ ་་་་་
དགུ་པ་སྟོན་པའི་གསུང་ལ་སུས་ཀྱང་གླགས་མི་རྙེད་པ་ནི། དེ་
ལྟར་རང་བཞིན་ལ་རིགས་པའི་གནོད་བྱེད་དང་བཅས་པ་དེའི་ཕྱིར་
- 527 -



。་༠
ཆོས་ཐམས་ཅད་རང་བཞིན་གྱིས་གྲུབ་པ་དང་རྣམ་པར་བྲུལ་ལོ་ཞེས་
མི་འཇིགས་སེང་གེའི་སྒྲ་ལྟ་བུ་ཡིས་ལན་གཅིག་མིན་པར་ཡང་དང་
ཡང་དུ་མཁས་པའི་ཚོགས་ཀྱི་དབུས་སུ་ལེགས་པར་གསུངས་པ་འདི་ལ་
སུ་ཡིས་བརྫི་བའམ་འགོང་བར་ནུས་ཏེ། སུས་ཀྱང་མི་ནུས་སོ། །
བཅུ་པ་སྟོང་རྟེན་འབྱུང་མི་འགལ་བར་མ་ཟད། གཅིག་་་་
གྲོགས་སུ་གཅིག་འགྲོ་བར་གསུངས་པ་ལ་ཁྱད་པར་དུ་བསྟོད་པ་ནི།
དེ་ལྟར་རང་བཞིན་གྱིས་གྲུབ་པའི་ཆོས་ནི་འགའ་ཡང་མེད་པ་དང་།
རྒྱུ་འདི་ལ་བརྟེན་ནས་འབྲས་བུ་འདི་འབྱུང་བའི་རྣམ་གཞག་ཐམས་
ཅད་གྲྭ་མ་ཉམས་པར་ལེགས་པར་འཐད་པ་གཉིས་ཅུང་ཟད་ཀྱང་མི་
འགལ་བར་གཞི་གཅིག་ལ་འདུ་བར་སྨོས་ཅི་དགོས་ཏེ། དེ་ལས་ཀྱང་
ངོ་མཚར་ཆེ་བ་ཞིག་ནི་འདི་སྐད་དུ། མཁས་པས་རྟེན་འབྱུང་ཆོས་
རྣམས་རྟོགས་གྱུར་ཏེ། ། མཐར་ལྟ་བ་ལ་བརྟེན་པར་ཡོང་མི་་་་
བྱེད། ། ཅེས་བརྟེན་ནས་འབྱུང་བ་རྟོགས་པའི་ རྒྱུ་མཚན་གྱིས་
མཐར་ལྟ་བ་ལ་མི་བརྟེན་པ་སྟེ་དེའི་རྗེས་སུ་མི་འབྲང་ངོ་ཞེས་ལེགས་
པར་གསུངས་པ་འདི་ནི་མགོན་པོ་ཁྱོད་ཀྱི་སྨྲ་བ་ཉིད་བླ་ན་མེད་པར་
འཇོག་པའི་རྒྱུ་ལགས་སོ། ། དེའང་རྟེན་འབྱུང་གི་སྒྲོན་མེ་གཅིག་
ཉིད་ཀྱིས་མཐར་ལྟའི་མུན་པའི་ཚོགས་ཐམས་ཅད་སེལ་བའི་འཕྲུལ་ནི་
ཁྱོད་ཁོ་ནས་མཁྱེན་གྱི། གཞན་གྱིས་མིན་ཞེས་པའོ། ། དེ་ཇི་ལྟར་
- 528 -



ཞེ་ན། ཕྱི་ནང་གི་ཆོས་འདི་ཀུན་རང་གི་ངོ་བོས་ནི་སྟོང་པར་ངེས་པ་
དང་། འདི་ལས་འདི་འདྲ་བའི་འབྲས་བུ་མི་བསླུ་བར་འབྱུང་བའི་
ངེས་པ་གཉིས་པོ་ཕན་ཚུན་དུ་གེགས་མེད་པར་ནི་མ་ཟད། ད་དུང་
གཅིག་གྲོགས་གཅིག་གིས་བྱེད་པར་གསུངས་པ་འདི་ལས་ངོ་མཚར་དུ་
གྱུར་པ་དང་། ། འདི་ལས་རྨད་དུ་བྱུང་བ་གང་ཞིག་ཡོད་དེ་མེད་པས་
སོ། ། དེ་བས་ན་ཚུལ་འདིས་ཏེ་འདི་རྒྱུ་མཚན་དུ་བྱས་ནས་ཁྱོད་ལ་
བསྟོད་ན་ནི་བླ་ན་མེད་པའི་བསྟོད་པར་འགྱུར་གྱི། གཞན་དུ་བསྟོད་
པས་དེར་འགྱུར་བ་མིན་ནོ། ། ་་
བཅུ་གཅིག་པ་རང་སྡེ་དངོས་སྨྲ་བར་ཐུགས་མ་རངས་པའི་ཚུལ་
མཛད་པ་ནི། ཡུན་རིང་པོར་རྨོངས་པས་བྲན་དུ་བཟུང་བ་ཡིས་ཏེ་
བཟུང་བའི་མཐུས་གང་དང་གང་ཞིག་སྟོན་པ་ཁྱོད་དང་ཞེ་འགྲས་པའི་
ཕྱི་རོལ་མུ་སྟེགས་ཅན་དེ་དང་དེ་ཡིས་ཆོས་ཐམས་ཅད་རང་བཞིན་
མེད་ཅེས་བྱ་བའི་སྒྲ་མི་བཟོད་པར་གྱུར་པ་ལ་མཚར་དུ་བྱ་བ་ཅི་ཡོད་དེ།
དེ་དག་གིས་ཆོས་ཐམས་ཅད་རྒྱུ་མེད་པ་འམ་ཡང་ན་མི་མཐུན་པའི་རྒྱུ་
ལས་སྐྱེས་བར་ཁས་བླང་གི་བརྟེན་ནས་འབྱུང་བར་ཁས་མ་བླངས་པས་
མི་འཚམ་པ་མེད་པའི་ཕྱིར་རོ། ། འོན་ཏེ་ཁྱོད་ཀྱི་གསུང་གི་ནང་
ནས་ཤིན་ཏུ་གཅེས་པའི་མཛོད་ཟབ་མོ་ཆོས་རྣམས་བརྟེན་ནས་འབྱུང་
བར་གསུངས་པ་ཁས་བླངས་ནས་དེ་དག་ནང་བཞིན་སྟོང་པ་ཉིད་ཅེས་
བ་ 529 -



。
。
。
བྱ་བའི་སེང་གེའི་ང་རོ་མི་བཟོད་པའི་རང་སྡེ་ཝ་སྐྱེས་འདྲ་བ་འདི་
རྣམས་ལ་ཁོ་བོ་ཅག་ངོ་མཚར་དུ་གྱུར་ཏེ། - དཔེར་ན་སྒྲ་བྱས་པར་
ཁས་བླངས་ནས་དེ་རྟག་སྟོང་མིན་པར་ཁས་བླངས་པ་དང་འདྲ་བར་
ཆེས་མི་འཚམ་པའི་ཕྱིར་རོ། ། ཀྱེ་མ་ཀྱི་ཧུད་རང་བཞིན་མེད་པ་ལ་
བཀྲི་བའི་སྒོ་གཅིག་པུ་བླ་ན་མེད་པ་ནི་རྟེན་ཅིང་འབྲེལ་བར་འབྱུང་བ་
ཉིད་ཡིན་ན་དེའི་མིང་གི་སྟེ་མིང་ཙམ་ཉིད་ཀྱིས་ནི་དེ་ལ་རང་བཞིན་དུ་
འཛིན་ན་ད་ཀོ་སྟེ་ད་ནི་རང་སྡེ་དངོས་སྨྲ་བའི་སྐྱེ་བོ་འདི་རྣམས་་་་
འཕགས་མཆོག་རྣམས་ཀྱིས་ལེགས་པར་བགྲོད་པའི་འཇུག་ངོགས་ཟླ་
དང་བྲལ་བར་གྱུར་བ་སྟེ། མགོན་པོ་ཁྱོད་ཐུགས་དགྱེས་པར་གྱུར་
པའི་མཐའ་བྲལ་གྱི་ལམ་བཟང་པོ་དེར་ཐབས་གང་ཞིག་གིས་ནི་བཀྲི་
བར་བྱ་སྟེ། ཐབས་ཉིད་ལ་ལོག་པར་ཞུགས་པའི་ཕྱིར་རོ། ། མིང་
ཉིད་ཀྱིས་ཞེས་པས་ནི་དོན་མ་རྟོགས་པར་བསྟན་ནོ། །
བཅུ་གཉིས་པ་དགག་བྱའི་ཆོས་དང་རྟགས་ཀྱི་གཞི་མཐུན་་་་
འགོག་པ་ནི། གང་རང་བཞིན་ཡིན་ན་བཅོས་མིན་དང་ལྟོས་མེད་
ཡིན་དགོས་པ་དང་། གང་རྟེན་འབྲེལ་ཡིན་ན་ལྟོས་པ་དང་བཅོས་
མ་ཡིན་དགོས་པས། དེ་གཉིས་ཇི་ལྟ་བུར་ན་གཞི་གཅིག་ལམ་་་
འགལ་བ་མཐུན་པར་འདུ་བ་ཉིད་དུ་འགྱུར་ཞེས་པ་མི་འགྱུར་ཏེ།
འགལ་བ་ ཁོ་ ན་ཡིན་ པས་ སོ། ། འདི་ལ་ དོགས་ པའི་གནས་ནི།
- 530 -



དངོས་པོ་བདེན་སྟོང་འདིར་བསྟན་བཅོས་མིན་དང་ལྟོས་མེད་དུ་་་
གསལ་བར་གསུངས་ཤིང༌། རིགས་པས་ཀྱང་གྲུབ་ལ། དེ་ལྟར་ན་
རྟེན་འབྲེལ་མིན་པར་ཐལ་ལོ་སྙམ་ན།། བདེན་མོད། འོན་ཀྱང་
འདི་ལ་སྔོན་ཆེད་སུས་ཀྱང་ཐུགས་རྟོག་མ་ཆུག་པར་འདུག་པས་ཞིབ་
ཏུ་དཔྱད་དགོས་སོ། །་་་་་་
བཅུ་གསུམ་པ་རྒྱུ་མཚན་དེ་དག་ལ་དགོངས་ནས་རྟེན་འབྲེལ་སྒྱུ་
མ་ལྟ་བུར་གསུངས་པ་ནི། དེའི་ཕྱིར་བརྟེན་ནས་འབྱུང་བའི་ཆོས་
གང་ཡིན་རང་བཞིན་གྱིས་ནི་གདོད་མ་ནས་སམ་དང་པོ་ནས་གྲུབ་
པས་རྣམ་པར་དབེན་ཡང་སྟེ་མི་གྲུབ་ཀྱང་གཟུགས་སོགས་དེ་དང་དེར་
བསྙོན་མེད་དུ་སྣང་བས། ་ རྟེན་འབྲེལ་གྱིས་བསྡུས་པའི་ཆོས་འདི་
རྣམས་ཀུན་སྣང་ལ་རང་བཞིན་མེད་པ་སྒྱུ་མ་བཞིན་དུ་སྟེ་སྒྱུ་མ་ལྟ་བུར་
གསུངས་སོ། ། སྤྱིར་སྒྱུ་མ་ལྟ་བུ་ལ་གཉིས་གསུངས་ཏེ། སྣང་ལ་
རང་བཞིན་མེད་པའི་སྒྱུ་མ་དང༌། ཡོད་ཀྱང་བདེན་པར་མེད་པའི་
སྒྱུ་མའོ། འདིའི་སྔ་མ་ནི་ཀུན་རྫོབ་པའི་ཆོས་མ་གཏོགས་དོན་དམ་
པའི་བདེན་པ་ལ་མ་གྲུབ་ཀྱང༌། ཕྱི་མ་གཉིས་ཀར་ཁྱད་མེད་དུ་གྲུབ་
པས་ཁྱབ་ཆེ་ཆུང་ཡོད་ལ། འོན་ཏེ་མང་པོ་ཞིག་གིས་དེ་མ་ཕྱེད་ནས་
བདེན་པ་གཉིས་ཀ་སྔ་མའི་སྒྱུ་མར་འདོད་པ་བྱུང་སྟེ། རྗེའི་དགོངས་
པ་གཏན་མིན་ནོ། །
- 531 -



。
。
བཅུ་བཞི་པ་སྟོན་པའི་གསུང་ལ་གཞན་གྱིས་གླགས་མི་རྙེད་པར་
གསུངས་ པའི་ དགོངས་ པའང་ འདིས་ འཚལ་ ལོ་ ཞེས་ བསྟོད་ པ་ནི།
ཁྱོད་ཀྱིས་གང་ཇི་ལྟར་བསྟན་པ་ལ་དེ་མི་འཐད་དོ་ཞེས་ཕྱི་ནང་གི་རྒོལ་
བ་འགས་ཀྱང་ཆོས་མཐུན་ དུ་ གླགས་མི་རྙེད་པར་གསུངས་པ་་་་
དགོངས་པའང་བརྟེན་ནས་འབྱུང་བའི་རྒྱུ་མཚན་འདི་ཉིད་ཀྱིས་ནི་
ལེགས་པར་འཁུམས་པའམ་དཔོག་ནུས་ཏེ། རྩི་སླད་ཅེ་ན། རྟེན་
འབྱུང་འདི་བཤད་པས་མཐོང་བ་མངོན་གྱུར་དང་མ་མཐོང་བ་ལྐོག་
གྱུར་གྱི་དངོས་པོ་ཀུན་ལ་ རང་བཞིན་ཡོད་པའི་སྒྲོ་འདོགས་པ་དང་
གཏན་མེད་པའི་སྐུར་འདེབས་ཀྱི་གོ་སྐབས་རྒྱང་རིང་དུ་འདོར་བར་
མཛད་པའི་ཕྱིར་རོ། ། དེ་ཡང་ལྟོས་ནས་གྲུབ་པ་གཅིག་ཉིད་ཡོད་
མེད་ཀྱི་མཐའ་གཉིས་ཀ་དང་འགལ་བར་ཞུགས་པས་ཏེ། འཇུག་པ་
ལས། གང་ཕྱིར་དངོས་པོ་བརྟེན་ནས་རབ་འབྱུང་བས། ། རྟོག་
པ་འདི་དག་བརྟག་པར་མི་ནུས་པ། ། དེ་ཕྱིར་རྟེན་འབྱུང་རིགས་
པ་འདི་ཡིས་ནི། ། ལྟ་ངན་དྲ་བ་མཐའ་དག་གཅོད་པར་བྱེད། །
ཅེས་གསུངས་བ་ལྟར་རོ། ། དེ་ལྟར་ན་རིགས་པ་འདིས་ཡོད་མེད་
ཀྱི་མཐའ་གཉིས་ཀ་དངོས་སུ་སེལ་བར་བྱེད་ལ། གཅིག་དུ་བྲལ་
སོགས་ཀྱིས་ཡོད་མཐའ་དངོས་སུ་སེལ་ཀྱང་མེད་མཐའ་མི་སེལ་བས།
དེ་དག་ལ་དམན་མཆོག་གི་ཁྱད་པར་ཡོད་དོ། ། འོན་ཏེ་རྟེན་
- 532 -



འབྱུང་གིས་མཐའ་གཉིས་ཅིག་ཅར་དུ་སེལ་བ་ནི་མིན་ཏེ། མེད་
མཐའ་ནི་གཞི་ཆོས་ཅན་ཚད་མས་གྲུབ་ཙམ་ནས་སེལ་ཞིང་། ཡོད་
མཐོའ་ནི་བསྒྲུབ་བྱ་མ་གྲུབ་ཀྱི་བར་དུ་མི་སེལ་བའི་ཕྱིར་རོ། ། རྗེ་
ཡབ་སྲས་ཀྱི་གསུང་ན་ཅིག་ཅར་དུ་སེལ་བར་བཤད་པ་ཚིག་གཅིག་
ཀྱང་མེད་ལ། ལམ་གཙོར། ནམ་ཞིག་རེས་འཇོག་མེད་པར་ཅིག་
ཅར་དུ། ། ཞེས་སོགས་ཀྱང་འདི་ཁུངས་མིན་ཏེ། དེས་ནི་གང་
རྟེན་འབྲེལ་དུ་མཐོང་ཙམ་ནས་དེ་རང་བཞིན་མེད་པ་ལ་ངེས་ཤེས་
རང་སྟོབས་ཀྱིས་འདྲེན་ནུས་པ་ཞིག་བྱུང་ན་དེའི་ཚེ་ལྟ་བའི་དཔྱད་པ་
རྫོགས་པ་ཡིན་ཞེས་བསྟན་པ་ཙམ་ཡིན་པས་སོ། །
བཅོ་ལྔ་པ་གསུང་འདི་ཚད་མར་ངེས་པ་ལ་བརྟེན་ནས་གསུང་
གཞན་ཡང་མི་སླུ་བར་ངེས་ནུས་སོ་ཞེས་བསྟོད་པ་ནི། མགོན་པོ་
ཁྱོད་ཀྱི་སྨྲ་བ་ཟླ་མེད་པར་མཐོང་བའི་རྒྱུ་མཚན་མཐར་ཐུག་རྟེན་་་་
འབྱུང་གི་ལམ་བསྟན་པ་འདི་ཉིད་ཀྱིས་ཁྱོད་ཀྱི་གསུང་གཞན་ཡང་ཚད་
མར་ གྱུར་ པ་ ཡིན་ པོར་ ངེས་ པ་ སྐྱེད་ནུས་ཏེ། འཕགས་ པ་ ལྷས།
སངས་རྒྱས་ཀྱིས་གསུངས་ལྐོག་གྱུར་ལ། ། གང་ཞིག་ཐེ་ཚོམ་སྐྱེ་
འགྱུར་བ། ། དེ་ཡིས་སྟོང་པ་ཉིད་བརྟེན་ཏེ། ། འདི་ཉིད་ཁོ་
ནར་ཡིད་ཆེས་བྱ། ། ཞེས་དང་། ཆོས་ཀྱི་གྲགས་པས། གཙོ་
བོའི་དོན་ལ་མི་སླུའི་ཕྱིར། ། གཞན་ལ་རྗེས་སུ་དཔག་པ་ཡིན། །
- 533 -



ཞེས་སོ། །
བཅུ་དྲུག་པ་རང་རེའི་སྟོན་པ་དང་བསྟན་པར་གུས་རིགས་པའི་
རྒྱུ་མཚན་བསྟན་པ་ནི། དོན་གྱི་གནས་ལུགས་ཇི་བཞིན་གཟིགས་
ནས་ལེགས་པར་གསུངས་པའི་ཁྱོད་ཀྱི་རྗེས་སུ་སློབ་པ་ལ་སྲིད་ཞིའི་
རྒུད་པ་ཐམས་ཅད་རྒྱང་རིང་དུ་འགྱུར་ཏེ། འདི་ལྟར་ཉེས་པ་ཀུན་
གྱི་རྩ་བ་བདག་འཛིན་ལགས་ཤིང༌། དེ་བདག་མེད་བསྟེན་པའི་ཚུལ་
གྱིས་ ལྡོག་པར་བྱེད་པའི་ཕྱིར་རོ། ། ཁྱོད་ཀྱི་བསྟན་ལས་ཕྱིར་་་
ཕྱོགས་པས་ནི་ཉེས་པ་ཟད་པའི་དོན་དུ་ཡུན་རིང་པོར་ངལ་བ་བསྟེན་
ལོ་ བྱས་ཀྱང་ཟད་རྒྱུ་ལྟ་ཞོག་གི་ཕྱི་ཕྱིར་ཞིང་ཉེས་སྐྱོན་རྣམས་བོས་་
པའམ་གཡབ་པ་བཞིན་དུ་འབྱུང་བར་འགྱུར་ཏེ། བདག་ཏུ་ལྟ་བ་ཇེ་
བརྟན་དུ་གཏོང་པའི་ཕྱིར་རོ། ། ཨེ་ མ་ ཧོ། གང་གི་ཚེ་རྣམ་
དཔྱོད་དང་ལྡན་པའི་མཁས་པས་ཕྱི་ནང་གི་བསྟན་པ་འདི་གཉིས་ཀྱི་
ཁྱད་པར་དེ་ལྟ་བུ་ཁོང་དུ་ཆུད་པར་གྱུར་པ་དེའི་ཚེ་སྙིང་དང་རྐང་གི་
ཁོང་ནས་ནི་ཁྱོད་དང་ཁྱོད་ཀྱི་བསྟན་པ་ལ་ ཅིའི་ཕྱིར་གུས་པར་མི་་
འགྱུར་ཏེ། མི་གུས་པའི་དབང་མེད་དོ། །
བཅུ་བདུན་པ་གསུང་ཆ་ཤས་ཤིག་གི་བརྗོད་དོན་འོལ་སྤྱི་ཙམ་
གོ་ བས་ ཀྱང་ ཡིད་ ལ་ དགའ་ བདེ་ སྟེར་ནུས་ སོ་ ཞེས་ བསྟོད་ པ་ ནི།
ཁྱོད་གསུང་དུ་མ་གོ་ན་ཅི་ཞིག་སྨོས་ཏེ་ཆ་ཤས་རེའི་དོན་ཙམ་ལའང་
。
。
。
- 534 -



་
。
。
。
。
འོལ་སྤྱི་ཙམ་གྱིས་ངེས་ཤེས་རྙེད་པ་དེ་ལའང་མཆོག་གི་སྟེ་མཆོག་ཏུ་
གྱུར་པའི་བདེ་བ་སྟེར་ཏེ། མདོ་རྒྱན་ལས། དད་དང་དགའ་དང་
བློ་རྣམས་ཀྱི། ། རྒྱུ་ཕྱིར་ཆོས་འདི་དགེ་བ་ཡིན། ། ཞེས་་་་་་་
གསུངས་པ་ལྟར་རོ། ། ཁ་ཅིག་མཆོག་གི་བདེ་བ་མྱང་འདས་ལ་
བྱེད་པ་ནི། ཅུང་མ་འབྲེལ་ལོ། །
བཅོ་བརྒྱད་པ་བདག་གིས་ནི་ཕྱོགས་ཙམ་ཡང་མ་རྟོགས་སོ་
ཁེངས་སྐྱུངས་པའི་ཚུལ་མཛད་པ་ནི། ཀྱེ་མ་ཀྱི་ཧུད་བདག་གི་བློ་ནི་
མི་ཤེས་རྨོངས་པས་བཅོམ་པའི་མཐུས་འདི་འདྲ་བའི་ཡོན་ཏན་གྱི་ཕུང་
པོ་ སྟེ་ཐུབ་པའི་གསུང་རབ་ལ་ཡུན་རིང་མོ་ཞིག་ནས་དགོངས་པ་
རྫོགས་པར་རྟོགས་ན་ཅི་མ་རུང་སྙམ་དུ་སྐོམ་པས་ཆུ་འདོད་ལྟར་་་་
སྐྱབས་སུ་སོང་བར་གྱུར་ཀྱང་ཡོན་ཏན་ཆ་ཙམ་ཡང་མ་འཚལ་བ་སྟེ་
ཕྱོགས་རེ་ཡང་རྟོགས་པར་མ་གྱུར་ཏོ། ། འོན་ཀྱང་འཆི་བདག་གི་
ཁར་མངོན་དུ་ཕྱོགས་པའི་སྲོག་གི་རྒྱུན་ནི་ད་དུང་མ་ནུབ་པར་གནས་
ཤིང་། ཁྱོད་ལའང་ཅུང་ཟད་ཡིད་ཆེས་པ་འདི་ཡང་བདག་སྐལ་བ་
རེ་བཟང་སྙམ་པ་བགྱིད་ལགས་སོ། ། དེ་ཙམ་གྱི་ཁེངས་སྐྱུངས་
པའི་ཚུལ་མཛད་པ་ནི། རྗེས་འཇུག་ལ་གདམས་པ་སྟེ། ང་རྒྱལ་
དང་གཏན་མ་འདྲེས་པར་བྱ་དགོས་པའི་དོན་ནོ། །
བཅུ་དགུ་པ་རྟེན་འབྱུང་མཐའ་བྲལ་གྱི་ལྟ་བ་ཉག་གཅིག་སྙིང་
- 535 --



པོར་གཟིགས་པ་ཐུབ་པའི་ཁྱད་ཆོས་སུ་བསྟན་པའི་སྒོ་ནས་བསྟོད་པ་
ནི། ཆོས་སྟོན་པའི་ནང་ན་རྟེན་འབྲེལ་སྟོན་པ་དང་། ཤེས་རབ་སྟེ་
ཆོས་ཤེས་པའི་ནང་ན་རྟེན་འབྲེལ་ཤེས་པ་གཉིས་ནི་ཇི་ལྟར་འཇིག་
རྟེན་དག་ན་རྒྱལ་བའི་དབང་པོ་ཉིད་མཆོག་ཡིན་པ་བཞིན་དུ་ཕུལ་དུ་
བྱུང་བ་ཡིན་པར་ལེགས་པར་ཁྱོད་ཀྱིས་མཁྱེན་གྱི་གཞན་གྱིས་མིན་ཏེ།
ནོར་བུའི་ལེགས་ཉེས་དེད་དཔོན་མཁས་པས་ཤེས་ཀྱི་སྐྱེ་བོ་གཞན་གྱིས་
མིན་པ་བཞིན་ནོ། ། གོ་བདེ་བར་བྱས་ན་རྐང་གཉིས་རྣམས་ཀྱི་
མཆོག་སངས་རྒྱས་ཡིན་པ་བཞིན་དུ་ཆོས་སྟོན་པ་དང་ཤེས་པའི་ནང་
ན་རྟེན་འབྲེལ་སྟོན་པ་དང་ཤེས་པ་གཉིས་མཆོག་ཡིན་པར་ཁྱོད་ཀྱིས་
མཁྱེན་གྱི་གཞན་གྱིས་མིན་ཞེས་པ་སྟེ། སློབ་ དཔོན་དཔའ་བོས།
ཁྱོད་ཀྱི་ཐུགས་ནི་རིན་པོ་ཆེ། ། རྫོགས་པའི་བྱང་ཆུབ་ས་བོན་དེ། །
དཔའ་ཁྱོད་ཁོ་ནས་སྙིང་པོར་མཁྱེན། ། དེ་གཞན་སྐྱེ་བོས་འོལ་མི་
དབྱི། ། ཞེས་བསྟོད་པ་དང་ཕྱོགས་འདྲའོ། །
ཉི་ཤུ་པས་སངས་རྒྱས་ཀྱི་ཆོས་ཐམས་ཅད་རྟེན་འབྱུང་ལ་གཞོལ་
ཞིང་འབབ་བོ་ཞེས་བསྟོད་པ་ནི། ཇི་ལྟར་ཆུ་ཀླུང་ཐམས་ཅད་རྒྱ་
མཚོར་གཞོལ་ཞིང་འབབ་པ་ལྟར་ཁྱོད་ཀྱིས་ཇི་སྙེད་བཀའ་སྩལ་པའི་
ཆོས་ཐམས་ཅད་ཀྱང་དངོས་སམ་བརྒྱུད་པས་རྟེན་འབྲེལ་མཐའ་བྲལ་
གྱི་གནད་ཉིད་ལས་བརྩམས་ཏེ་འཇུག་ལ། དེའི་དགོས་པ་ཡང་་་
- 536 -



གདུལ་བྱ་མྱ་ངན་ལས་འདའ་བའི་ཕྱིར་དུ་སྟེ། སེམས་ཅན་གྱི་སྡུག་
བསྔལ་ཉེ་བར་ཞི་བར་འགྱུར་བའི་ཆེད་དུ་མིན་པའི་མཛད་པ་ཅུང་
ཟད་ཀྱང་ཁྱོད་ལ་མི་མངའ་ཞིང་མེད་པའི་ཕྱིར་རོ། །
ཉེར་གཅིག་པ་བདག་གམ་གཞན་སུ་ཡང་རུང་སྟེ་བྱས་པ་ཤེས་
ཤིང་དྲིན་དུ་གཟོ་བའི་སྒོ་ནས་ཐུབ་པའི་བསྟན་པ་ལ་གུས་ཤིང་གཅེས་
པར་བཟུང་འོས་པར་བསྟན་པ་ནི། ཀྱེ་མའོ་ཞེས་པ་ནི་ངོ་མཚར་
བའི་ཚིག་སྟེ། སྟོན་པ་ཁྱོད་ཀྱི་བསྟན་པ་ནི་གདུལ་བྱ་གང་གི་རྣ་བའི་
ལམ་དུ་སོང་བ་དེ་དག་ཐམས་ཅད་རིང་མིན་ཞི་བ་མྱང་འདས་འཐོབ་
པར་འགྱུར་བའི་ཕྱིར་ན་ཁྱོད་ཀྱི་བསྟན་པ་འཛིན་པ་ལ་སྤྱིར་སུ་མི་གུས་
ཏེ། གུས་རིགས་ལ། བྱེ་བྲག་ལོག་པར་རྟོག་པའི་ཕས་ཀྱི་རྒོལ་བ་
མཐའ་དག་ཆོས་དང་མཐུན་པར་ཚོར་བཅད་དེ་འཇོམས་པ་དང་།
རང་གི་ལུགས་རྣམ་པར་འཇོག་པ་ལ་ཁས་བླངས་སྔ་ཕྱིའམ་ལྟག་འོག་
མི་མཐུན་པའི་འགལ་འདུས་སྟོང་ཞིང་དབེན་པ་དང་། སྐྱེ་རྒུའི་དོན་
གཉིས་ཏེ་མངོན་མཐོ་དང་ངེས་ལེགས་བདེ་བླག་ཏུ་སྟེར་བར་བྱེད་པའི་
ཁྱོད་ཀྱི་རིང་ལུགས་རྨད་དུ་བྱུང་བ་འདི་ལ་རྩོམ་པ་པོ་ཁོ་བོའི་སྤྲོ་བ་ཡང་
ལྷག་པར་འཕེལ་ལོ་ཞེས་ཏེ། ལུས་སྲོག་ཀྱང་བཏང་ནས་འཛིན་པར་
སྤྲོ་ཞེས་པའི་ཐ་ཚིག་གོ །
ཉེར་གཉིས་པ་ཆོས་འདི་ཐུབ་དབང་ཁྱོད་ཀྱིས་ཚོགས་ཆེན་པོས་
- 537 -



。
。
འདི་ལྟར་བསྒྲུབས་པ་ལགས་སོ་ཞེས་བསྟོད་པ་ནི། རྟེན་འབྱུང་གི་
ལམ་ འདིའི་ ཕྱིར་ དུ་ སྟོན་ པ་ ཁྱོད་ ཀྱིས་ ནི་ དུས་ ལ་ ལར་ སྐུ་ དང་།
གཞན་དུ་སྲོག་དང་། སྡུག་པའི་གཉེན་ དང་། ལོངས་སྤྱོད་ཀྱི་་
ཚོགས་ལ་སོགས་ཏེ་ཕྱི་ནང་གི་བདོག་པའི་དངོས་པོ་ཐམས་ཅད་གྲངས་
མེད་པའི་བསྐལ་པར་ཡང་དང་ཡང་དུ་བཏང་བ་ལགས་ཏེ། དེ་ཡང་
ཕུགས་བདག་ཅག་ཁོ་ནའི་དོན་དུ་ལགས་པས་སྐུ་དྲིན་རེ་ཆེ་ཞེས་་་་
པའོ། །
ཉེར་གསུམ་པ་ཆོས་འདི་སྟོན་པའི་ཞལ་ལས་དངོས་སུ་མ་ཐོས་
པ་ལ་ཐུགས་འགྱོད་པའི་ཚུལ་གྱིས་བསྟོད་པ་ནི། ཆོས་གང་གི་ཡོན་
ཏན་མཐོང་བའི་སྟོབས་ཀྱིས་དཔེར་ན་ལྕགས་ཀྱུས་ཉ་ལ་བཏབ་ནས་
དྲངས་པ་ཇི་བཞིན་དུ་ཉིད་ཀྱི་ཐུགས་དྲངས་པའི་ཆོས་དེ་ནི་ཁྱོད་ཀྱི་
ཞལ་ལས་དངོས་སུ་མ་ཐོས་པ་བདག་སྐུལ་བ་རེ་ཞན་སྙམ་དུ་ཡིད་ལ་
གཅགས་ཤིང་། དེའི་མྱ་ངན་དང་སྡུག་བསྔལ་པའི་ཤུགས་ཀྱིས་ནི་
དཔེར་བགྱིད་ན་སྙིང་དུ་སྡུག་པའི་བུ་གཅིག་པུ་ལ་མའི་ཡིད་ནི་རྗེས་སུ་
སོང་བ་ཇི་བཞིན་དུ་བདག་གི་ཡིད་ནི་ཅུང་ཟད་ཀྱང་གཏོང་བར་མི་
བྱེད་པ་སྟེ་མི་སྤྱོད་ལ། འོན་ཏེ་ཡིད་གདུངས་པ་འདི་ལའང་ཁྱོད་
གསུང་རྣམས་མཇལ་ཞིང་དོན་བསམས་པ་ན་འདི་སྙམ་དུ་མཚན་
དཔེའི་ དཔལ་ གྱིས་ སྨྲས་ པའི་ དཀྱིལ་ འཁོར་ རབ་ ཏུ་ འབར་ ཞིང་།
- 538 –་
༠་༠༠



。
。
འོད་ཀྱི་དྲ་བས་ཀུན་ནས་ཡོངས་སུ་བསྐོར་བའི་སྟོན་པ་ཉིན་མོར་བྱེད་
པ་དེ་ཡིས་གསུང་ཚངས་པའི་དབྱངས་ཀྱིས་དོན་འདི་དང་འདི་ནི་ཚུལ་
འདི་ལྟར་དུ་གསུངས་སྙམ་དུ་དྭངས་བའི་ཡིད་ཀྱི་རྫིང་བུ་ལ་ཐུབ་པའི་
སྐུའི་གཟུགས་བརྙན་ནི་ཤར་བ་ཙམ་ཡང་སྟེ་ཙམ་གྱིས་ཀྱང་ཚ་བ་ཡིས་
གདུངས་པ་ལ་ཟླ་ཟེར་གྱིས་རེག་པ་བཞིན་དུ་སྨན་པར་གྱུར་ཏོ། །
ཞེས་སོ། ། གང་ལ་སྨན་ན་འདི་ལའང་ཞེས་སྔ་མ་དང་སྤྲེལ་རྒྱུ་ཡིན་
ནོ། །
་་
ཉེར་བཞི་པ་རྗེས་འཇུག་ཏུ་རློམ་པའི་སྐྱེ་བོ་མི་མཁས་པ་དུ་མས་
ཁྱོད་ཀྱི་བསྟན་པ་དཀྲུགས་ནས་གདའོ་ཞེས་སྨྲེང་གསོལ་བ་ནི། དེ་
ལྟར་རྨད་དུ་བྱུང་བའི་ལུགས་བཟང་པོ་དེ་ཡང་ལུང་རིགས་ལ་་་་
མཁས་པའི་སྐྱེ་བོ་རྒྱ་གར་བ་དང་བོད་སྔ་རབས་པ་མང་པོས་དཀྲུགས་
ནས་གདའ་སྟེ། དཔེར་ན་རྩྭ་བལ་པ་ཛ་ཞེས་བྱ་བ་གཅིག་ལ་གཅིག་
འཁྲིལ་ནས་དབྱེ་དཀའ་བ་དེ་བཞིན་དུ་རྣམ་པ་ཀུན་ཏུ་སྟེ་ཐམས་ཅད་
ནས་ཐམས་ཅད་དུ་འཛིངས་བར་བྱས་སྣང་ངོ༌། ། ཞེས་སོ། །
ཉེར་ལྔ་པ་རྗེས་ཉིད་ཀྱིས་ཐུབ་པའི་དགོངས་པ་ཚེགས་ཆེན་པོས་
ཡུན་རིང་པོར་ཞིབ་ཏུ་བཙལ་བ་ལས་ནམ་ཞིག་ན་ཕྱིན་ཅི་མ་ལོག་པར་
རྙེད་པར་གྱུར་ཏོ་ཞེས་གྲུབ་དོན་གསོལ་བ་ནི། དེ་ལྟར་མི་ལེགས་
པའི་ངང་ཚུལ་དེ་མཐོང་ནས་ཙོང་ཁ་པ་བདག་གིས་ནི་སུ་རུང་ལ་ཡིད་
- 539 ཁ་



མི་རྟོན་པར་འབད་པ་དུ་མས་ཚད་ལྡན་མཁས་པ་ཡི་རྗེས་སུ་འབྲངས་
ནས་སྟོན་པ་ཁྱོད་ཀྱི་ནི་དགོངས་པ་མཐར་ཐུག་པ་རྟེན་འབྱུང་གི་ལམ་
བཟང་པོ་ཡང་དང་ཡང་དུ་བཙལ་མོད་ཀྱི། འོན་ཏེ་དེའི་ཚེ་ཡང་
རང་གཞན་སྡེ་པ་ཡི་གཞུང་ལུགས་བརྒྱ་ཕྲག་མང་པོ་དག་ལ་སྦྱངས་པ་
ན་གྲུབ་མཐའི་བཞེད་སྲོལ་མི་མཐུན་པའི་དབང་གིས་བཤད་སྲོལ་སྣ་
ཚོགས་སུ་བྱུང་བས། ཁྱོད་ཀྱི་དགོངས་པ་ལོན་རྒྱུ་ལྟ་ཞོག་གི་ཕྱི་ཕྱིར་
ཞིང་ཐེ་ཚོམ་གྱི་དྲ་བ་ཡིས་བཅིངས་ནས་རྩོམ་པ་པོ་བདག་གི་ཡིད་ནི་
དུས་ཀུན་ཏུ་གདུངས་པར་གྱུར་ཏོ། ། དེ་ལྟ་ནའང་ད་དུང་སྐྱིད་མ་
ལོག་པར་ལྷ་བླ་མའི་མན་ངག་བཞིན་སྦྱོར་བ་སུམ་སྤྲེལ་དུ་བྱས་ནས་
བསྐུགས་བསྲིངས་ཏེ་འབད་པས་ནམ་ཞིག་ན་ཁྱོད་ཀྱི་བླ་ན་མེད་པའི་
ཐེག་པའི་ཚུལ་མཐའ་དག་རང་བཞིན་གྱིས་ཡོད་པ་དང་། ཐ་སྙད་
དུ་མེད་པའི་མཐའ་གཉིས་སྤངས་ཏེ་དབུ་མའི་ལམ་དུ་ཇི་བཞིན་འགྲེལ་
པར་ལུང་བསྟན་པའི་དཔལ་མགོན་ཀླུ་སྒྲུབ་ཞབས་ཀྱི་གཞུང་ལུགས
ཀུན་དའི་ཚལ་བཟང་པོ་དེ་ཉིད་དྲི་མ་མེད་པའི་མཁྱེན་པའི་དཀྱིལ་
འཁོར་རབ་ཏུ་རྒྱས་ཤིང་། གསུང་རབ་ཀྱི་ནམ་མཁའ་ལ་ཐོགས་མེད་
དུ་རྒྱུ་བ། ཡོད་མེད་སོགས་ཀྱི་མཐར་འཛིན་པའི་སྙིང་གི་མུན་པ་
སེལ་ཞིང་། ལོག་པར་སྨྲ་བའི་སྒྱུ་སྐར་གྱི་ཚོགས་ཟིལ་གྱིས་གནོན་པ་
སྟེ། ཁྱད་པར་བཞིས་ཟླ་བ་དང་ཆོས་མཚུངས་པའི་དཔལ་ལྡན་ཟླ་བ་
。
。
。
- 540 --



གྲགས་པའི་ལེགས་བཤད་ཀྱི་འོད་དཀར་པོའི་ཕྲེང་བས་ཇི་ལྟར་གསལ་
བར་བྱས་པ་དེ་ལྟར་བླ་མའི་དྲིན་གྱིས་ཏེ་སྐུ་དྲིན་ལ་བརྟེན་ནས་བློ་གྲོས་
ཀྱི་མིག་གིས་ཇི་ལྟ་བ་བཞིན་མཐོང་བའི་ཚེ་ཡུན་རིང་པོར་ཡིད་ལ་་
བརྣགས་པའི་དོན་གྲུབ་པས་རྩོམ་པ་པོ་བདག་གི་ཡིད་ཀྱི་ངལ་གསོ་
ཐོབ་པར་གྱུར་ཏོ། ། ཞེས་ཏེ། མདོར་ནི་ཟླ་བའི་གཞུང་ལ་བརྟེན་
ནས་ཀླུ་སྒྲུབ་ཀྱི་དགོངས་པ་ཇི་ལྟ་བ་བཞིན་ཐུགས་སུ་ཆུད་པར་གྱུར་
ཏོ། ། ཞེས་པའོ། ། འདི་སྐོར་ཤེས་པར་འདོད་ན་རྗེའི་གསང་
བའི་རྣམ་ཐར་རིན་པོ་ཆེའི་སྙེ་མ་སོགས་སུ་བལྟ་བར་བྱའོ། །་
གསུམ་པ་མཇུག་གི་དོན་ལ་བཞི་སྟེ། ། དང་པོ་རྗེས་འཇུག་་་་
རྣམས་ཀྱིས་ཀྱང་འདིའི་སྒོ་ནས་སྟོན་པ་རྗེས་སུ་དྲན་པར་བྱོས་ཤིག་
ཅེས་གདམས་པ་ནི། ་་ཆོས་བསྟན་པས་གདུལ་བྱ་རྣམས་གྲོལ་བར་
བྱེད་ནུས་ཀྱི་ཐབས་གཞན་གྱིས་མིན་པས། སྟོན་པའི་མཛད་པ་ཀུན་
ལས་གསུང་གི་ནི་མཛད་པ་ཉིད་མཆོག་ཡིན་ཞིང་། དེ་ལ་ཡང་ནི་
རིམ་པ་མང་དུ་ཡོད་པ་ལས་རྟེན་འབྱུང་གི་ལམ་གསུང་པ་འདི་ཁོ་ན་
ཉིད་མཆོག་ཡིན་པའི་ཕྱིར་ན་ཕྱི་རབས་ཀྱི་མཁས་པ་ཡིས་ཀྱང་རྒྱུ་འདི་
ལས་སྟོན་པ་སངས་རྒྱས་ཀྱི་ཡོན་ཏན་དང་ཐུགས་རྗེ་རྗེས་སུ་དྲན་པར་
བྱོས་ཤིག ། ཅེས་གདམས་སོ། །་་
གཉིས་པ་རང་ཉིད་སྟོན་པ་ལ་ཇི་ལྟར་གུས་པ་ནི། ཐོག་མར་
- 541 -



。
。
。
。
ཁྱིམ་ནས་ཁྱིམ་མེད་པར་སྟོན་པ་དེའི་རྗེས་སུ་རབ་ཏུ་བྱུང་བར་གྱུར་
ཅིང༌། བར་དུ་རྒྱལ་བའི་གསུང་རབ་དགོངས་འགྲེལ་དང་བཅས་པ་
ལ་སྦྱངས་པ་མི་དམན་ཞིང༌། ཐ་མར་ཉིན་མཚན་ཀུན་ ཏུ་རྣལ་་་
འབྱོར་སྤྱོད་པ་ལ་བརྩོན་པའི་དགེ་སློང་ཞིག་དྲུང་སྲོང་ཆེན་པོ་དེ་ལ་
སྔར་གཞུང་ནས་ཇི་ལྟར་བཤད་པ་དེ་ལྟར་དུ་གུས་སོ། །
， གསུམ་པ་བརྩམས་པའི་དགེ་བ་བསྔོ་བ་ལ་ལྔ་སྟེ། དང་པོ་
བཤེས་གཉེན་དམ་པས་རྗེས་སུ་འཛིན་པར་བསྔོ་བ་ནི། སྟོན་པ་བླ་
ན་མེད་པའི་བསྟན་པ་དང་མཇལ་བ་འདི་འདྲ་ཡང་བླ་མའི་དྲིན་ཁོ་ན་
ཡིན་པས། བརྩམས་པའི་དགེ་བ་འདི་ཡང་འགྲོ་བ་མ་ལུས་པ་བཤེས་
གཉེན་དམ་པ་མཚན་ཉིད་དང་ལྡན་པས་མཉེས་བཞིན་དུ་རྗེས་སུ་
འཛིན་པའི་རྒྱུ་རུ་བསྔོའོ། ། གཉིས་པ་བསྟན་འཛིན་གྱི་སྐྱེས་བུས་
ས་སྟེང་ཁྱབ་པར་སྨོན་པ་ནི། གཞན་ཕན་འབའ་ཞིག་མཛད་པའི་
སྟོན་པ་སངས་རྒྱས་དེའི་བསྟན་པའང་ཇི་སྲིད་སྲིད་པའི་མཐར་ཡང་
ངན་རྟོག་རླུང་གིས་གཞར་ཡང་རྣམ་པར་མི་གཡོ་ཞིང་། བསྟན་པའི་
ངང་ཚུལ་ཇི་བཞིན་ཤེས་ནས་སྟོན་པ་ལ་ཡིད་ཆེས་རྙེད་པས་དུས་རྟག་
ཏུ་དང་ཕྱོགས་ཐམས་ཅད་དུ་གང་པར་ཤོག ། གསུམ་པ་རང་གིས་
ཀྱང་ ཐུབ་ པའི་ བསྟན་ པ་ ཚུལ་ བཞིན་ འཛིན་ པའི་ རྒྱུར་ བསྔོ་ བ་ནི།
སྒྲུབ་བྱེད་བརྟེན་ནས་འབྱུང་བས་བསྒྲུབ་བྱ་དེ་ཁོ་ན་ཉིད་གསལ་བར་
- 542 -



མཛད་པའི་ཐུབ་པའི་ལུགས་བཟང་རྨད་དུ་བྱུང་བ་འདི་ཉིད་མ་འོངས་
སྐྱེ་བ་ཐམས་ཅད་དུ་ལུས་དང་སྲོག་ཀྱང་བཏང་ནས་འཛིན་ཅིང་སྤེལ་
བ་ལ་བདག་སྐད་ཅིག་ཙམ་ཡང་རྩོལ་བ་དང་སྙིང་སྟོབས་ཀྱི་གོ་ཆ་ལྷོད་
པར་མི་གྱུར་ཅིག ། བཞི་པ་བསྟན་པ་འཕེལ་བའི་ཐབས་ལ་རྟོག་
པས་དུས་འདའ་བར་སྨོན་པ་ནི། འགྲོ་བའི་འདྲེན་པ་མཆོག་ཏུ་གྱུར་
པ་དེས་དཀའ་བ་དཔག་མེད་ཀྱིས་ཏེ་དཔག་ཏུ་མེད་པའི་དཀའ་བས་
ནན་ཏན་དུ་ཐུགས་དམ་སྙིང་བོར་མཛད་ནས་བསྒྲུབས་པའི་ཆོས་འདི་
ཉིད་ཐབས་གང་འདྲ་ཞིག་གིས་འཕེལ་བར་འགྱུར་སྙམ་པའི་རྣམ་པར་
དཔྱོད་པས་ཉིན་མཚན་གྱིས་དུས་འདའ་བར་ཤོག ། ལྔ་པ་་་
དཀར་ཕྱོགས་ལ་མངོན་པར་དགའ་བའི་སྲུང་མ་ཁྱད་པར་ཅན་རྣམས་
ཀྱིས་ཀྱང་ཉིན་མཚན་གཡེལ་མེད་དུ་སྲུང་ཞིང་སྐྱོང་བར་སྨོན་པ་ནི།
ལྷག་བསམ་རྣམ་པར་དག་པས་ཆོས་ཀྱི་ཚུལ་འདིར་རྟག་པ་དང་གུས་
པའི་སྒོ་ནས་བརྩོན་པ་ན་ཚངས་པ་དང་། ལྷའི་དབང་པོ་བརྒྱ་བྱིན་
དང༌། འཇིག་རྟེན་སྐྱོང་བ་བཞི་དང༌། ལེགས་ ལྡན་ནག་པོ་ལ་
སོགས་པའི་ཆོས་སྐྱོང་བའི་སྲུང་མས་ཀྱང་གཡེལ་བ་མེད་པར་རྟག་ཏུ་
གྲོགས་བྱེད་པར་ཤོག ། ཅེས་སོ། །
བཞི་པ་མཛད་པ་པོ་གང་གིས་མཛད་པ་ནི། སངས་རྒྱས་་་
བཅོམ་ལྡན་འདས་ལ་ཞེས་སོགས་ཏེ། གོ་སླ་བས་ན་མ་སྤྲོས་སོ། །
- 543 ཡ



འདིར་སྨྲས་པ།
ཆོས་ཉིད་མཛེས་དགའ་མ་ཡི་ངོ་མཚར་དཔལ། །
ཆོས་ཅན་རྟེན་འབྲེལ་འཕྲུལ་གྱི་མེ་ལོང་ངོས། །
ཆོས་མིག་དག་པས་གསལ་བར་གཟིགས་པའི་ཚེ། །
ཆོས་དེར་མགུ་བའི་བསྟོད་དབྱངས་འདི་བསྒྲགས་སོ། །
སྟོན་ལ་རྟེན་འབྲེལ་གསུང་བས་བསྟོད་པ་འདིས། ། །
སྟོན་པའི་དགོངས་པ་དབུ་མར་འགྲེལ་དང་ལྷན། །
སྟོན་པ་གཞན་གྱི་རིང་ལུགས་ཟིལ་མནན་ཏེ། ། །
སྟོན་པའི་ལུགས་བཟང་སྲིད་པའི་རྩེ་མོར་འདེག །
དེ་ལྟའི་ལེགས་གསུང་ཅུང་ཟད་བཀྲོལ་བའི་དགེས། །
དེ་ཉིད་མ་རྟོགས་བདག་དང་བདག་འདྲའི་འགྲོས། །
དེ་བཞིན་གཤེགས་པའི་དགོངས་པ་ཇི་ལྟ་བར། །
དེ་ཁོ་ན་ཉིད་མངོན་དུ་བྱེད་ནུས་ཤོག །
ཅེས་རྟེན་འབྲེལ་བསྟོད་པའི་འགྲེལ་པ་མཐར་འཛིན་མུན་སེལ་ཞེས་བྱ་བ་འདི་ཡང་
གཞན་འགའ་ཞིག་གིས་ནན་ཏན་ཆེན་པོས་བསྐུལ་བའི་ངོར་འགྲེལ་བ་གཞན་དང་གཞན་
ལ་མ་བརྟེན་པར་རང་གིས་གོ་ཚོད་ཙམ་དུ་བཙུན་པ་ངག་དབང་ཕུན་ཚོགས་པས་རབ་བྱུང་
བཅུ་བདུན་པ་ལྕགས་ལུག་ལོར་བྲིས་པའོ། ། འདིས་ཀྱང་བསྟན་པ་རིན་པོ་ཆེ་ཕྱོགས་
དུས་ཐམས་ཅད་དུ་དར་ཞིང་རྒྱས་ལ་ཡུན་རིང་དུ་གནས་པར་གྱུར་ཅིག་གུ། །
འདི་བརྐོས་ཡོན་སྦྱོར་ཚེ་རིང་བདེ་སྐྱིད་སོགས། ། མཁའ་
- 544 --



མཉམ་མ་རྣམས་ཐེག་མཆོག་བཤེས་གཉེན་གྱིས། ། འབྲལ་མེད་
རྗེས་སུ་བཟུང་ནས་སྐུ་བཞིའི་སར། ། མྱུར་བ་མྱུར་བར་བགྲོད་
པའི་མཐུ་ཐོབ་ཤོག ། དཔར་འདི་དཔལལྡན་དཔར་ཁང་དུ་
བཞུགས། ། འགྲོ་དོན་འཕེལ། ། དགེའོ། །
- 545 -



སྒྲོལ་མ་སྐྱིད། །
དཔེ་སྒྲིག་འགན་འཁུར་བ། འབྲུག་རྒྱལ་མཁར།
མདུན་ཤོག་ཇུས་འགོད་པ། ཤེས་རབ།
མཚན་བྱང་འབྲི་མཁན། བོད་ཤོའི་རྟ་མགྲིན།
༄༅། ། བླ་མ་ལམ་རིམ་པརྗེ་ངག་དབང་
ཕུན་ཚོགས་ཀྱི་གསུང་འབུམ་
བཞུགས་སོ། །
(ཕོད་དང་པོ།)
ཀན་སུའུ་མི་རིགས་དཔེ་སྐྲུན་ཁང་གིས་བསྐྲུན་ཏེ་བཀྲམས།
དཔའ་རིས་བོད་རིགས་རང་སྐྱོང་རྫོང་མི་རིགས་པར་ཁང་གིས་དཔར།།
1997ལོའི་ཟླ 8 པར་པར་གཞི་དང་པོ་བསྒྲིགས་པ་དང་པར་ཐེངས་དང་པོ་དཔར། །
ISBN7-5421- 0534-5/1. 115（R ) དེབ་རེར་སྒོར། 19. 90



责任编辑:周加克 卓玛吉:
封面设计:喜热布
兰仁巴大师文集
甘肃民族出版社出版发行
(兰州第一新村 123号)
天祝藏族自治县民族印刷厂印刷
开本 850 x 1168毫米 1/32印张 18.5 ,
1997年8月第一版 1997年 8月第一次印刷
印数:1-2.000
ISBN7-5421-0534-5/1.115 (民文)定价:19.90元



টাজটির
ISBN 7-5421-0534-5।
ISBN 7–5421–053455
I • 115 E 4:19. 90ট
97875826539>
